{"title":"PCT 09: Sweet-Grass Defeats the Blackfoot and Sarsi","author":"Coming-Day","body":[{"id":"1","sentences":[{"id":"1.1","original":"kîtahtawê êh-ayâcik wîkiwâhk, wawêyiwak, êh-sipwêhtêcik, ayahciyiniwah êh-ntonawâcik, ê-wîh-kakwêh-kimotamawâcik otêmiyiwah, ahpôh pêyakoyicih ê-wîh-nipahâcik ayahciyiniwah.","text":"kîtahtawê ê-ayâcik wîkiwâhk wawêyîwak ê-sipwêhtêcik ayahciyiniwa ê-nitonawâcik ê-wî-kakwê-kimotamawâcik otêmiyiwa ahpô pêyakoyici ê-wî-nipahâcik ayahciyiniwa","english":"Once upon a time some people got ready and went forth to look for Blackfoot, to try to steal their horses from them, or, if one was alone, to kill the Blackfoot.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.2","original":"êkosi itêyihtamwak.","text":"êkosi itêyihtamwak","english":"That was their purpose.","analysis":[{},{},{},{},{},{},{}]},{"id":"1.3","original":"sipwêhtêwak; mitâtaht ayênâniwosâp ihtasiwak nêhiyawak ôkih, oskinîkiwak.","text":"sipwêhtêwak mitâtaht ayinânêwosâp ihtasiwak nêhiyawak ôki oskinîkiwak","english":"They set out; eighteen was the number of these Cree, young men.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"2","sentences":[{"id":"2.1","original":"kîtahtawê sîpiy êh-otihtahkik, êkotah êh-kapêsicik, ê-wîh-nipâcik tipiskâkih,","text":"kîtahtawê sîpiy ê-otihtahkik êkota ê-kapêsicik ê-wî-nipâcik tipiskâki","english":"In time, when they came to a stream, they made camp there, to sleep that night.","analysis":[{},{},{},{},{},{},{},{},{},{},{},{},{},{},{},{},{}]},{"id":"2.2","original":"êh-tipiskâyik kisinâyiw, êh-misponiyik.","text":"ê-tipiskâyik kisinâyiw ê-misponiyik","english":"When night came, there was frost, and snow fell.","analysis":[{},{},{},{},{},{},{},{},{}]},{"id":"2.3","original":"piyisk wâpan; misponiyiw.","text":"piyisk wâpan misponiyiw","english":"Dawn came; it snowed.","analysis":[{},{},{},{},{},{},{},{},{}]}]},{"id":"3","sentences":[{"id":"3.1","original":"hâw, mâcîk, itêwak oskinîkiwah;","text":"itêwak oskinîkiwa","english":"“Now go hunt,” they said to the young men;","analysis":[{},{},{},{},{},{},{},{},{}]},{"id":"3.2","original":"pônih-mâyi-kîsikâki, iyikohk ka-sipwêhtânânaw.","text":"","english":"“When the storm ceases we shall go on.","analysis":[{},{},{},{},{}]},{"id":"3.3","original":"nipahâyêkô mostos, namoya ka-nôhtêhkatânânaw.","text":"","english":"If you kill a buffalo, we shall not go hungry.”","analysis":[{},{},{},{},{}]}]},{"id":"4","sentences":[{"id":"4.1","original":"tâpwêh pêyak oskinîkiw pasikôw, êh-sipwêhtêt, ê-wîh-kakwêh-wâpamât mostoswah, êh-mâcît.","text":"tâpwê pêyak oskinîkiw pasikôw ê-sipwêhtêt ê-wî-kakwê-wâpamât mostoswa ê-mâcît","english":"So a youth arose and set out to look for buffalos, to hunt.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"4.2","original":"pôtih êh-pimohtêt, kâ-wâpamât iyahciyiniwah êh-pêyakoyit.","text":"pôti ê-pimohtêt kâ-wâpamât ayahciyiniwa ê-pêyakoyit","english":"There as he walked along, he caught sight of a lone Blackfoot.","analysis":[{},{},{},{},{},{},{},{},{},{},{},{},{}]},{"id":"4.3","original":"pê-kîwêw onwîcêwâkanah itah k-âyâyit.","text":"pê-kîwêw owîcêwâkana ita kâ-ayâyit","english":"He came back to his companions.","analysis":[{},{},{},{},{},{},{},{},{},{},{}]}]},{"id":"5","sentences":[{"id":"5.1","original":"êh-takohtêt ômisi itêw : niwâpamâw ayahciyiniw êh-pêyakot, itêw.","text":"ê-takohtêt ômisi itêw itêw","english":"When he got there he said, “I saw a lone Blackfoot,” he told them.","analysis":[{},{},{},{},{},{},{},{},{},{},{},{},{}]}]},{"id":"6","sentences":[{"id":"6.1","original":"êkosi wawêyiwak, ê-wîh-kakwêh-nipahâcik;","text":"êkosi wawêyîwak ê-wî-kakwê-nipahâcik","english":"Accordingly they made ready to try to kill the Blackfoot;","analysis":[{},{},{},{},{},{},{},{},{}]},{"id":"6.2","original":"at-sipwêhtêwak, êh-itohtêcik itah ka-wâpamimiht.","text":"ati-sipwêhtêwak ê-itohtêcik ita ka-wâpamimiht","english":"they set out one after the other and went to the place where the  Blackfoot had been seen.","analysis":[{},{},{},{},{},{},{},{},{},{},{}]},{"id":"6.3","original":"cîkih êy-ihtâcik, wâpamêwak misatimwah êh-kîwêtisahwâyit.","text":"cîki ê-ihtâcik wâpamêwak misatimwa ê-kîwêtisahwâyit","english":"When they were close by, they saw him driving home horses.","analysis":[{},{},{},{},{},{},{},{},{},{},{},{},{}]},{"id":"6.4","original":"môskîstawêwak, ê-wîh-kakwêh-maskamâcik ôhih misatimwah.","text":"môskîstawêwak ê-wî-kakwê-maskamâcik ôhi misatimwa","english":"They attacked him, to rob him of his horses.","analysis":[{},{},{},{},{},{},{},{},{},{},{}]},{"id":"6.5","original":"awah ê-wâpamât nêhiyawah ayahciyiniw, tapasîw, êh-sipwêtisahwât misatimwah.","text":"awa ê-wâpamât nêhiyawa ayahciyiniw tapasîw ê-sipwêtisahwât misatimwa","english":"When the Blackfoot saw the Cree, he fled, driving on the horses.","analysis":[{},{},{},{},{},{},{},{},{},{},{},{},{},{},{},{},{}]},{"id":"6.6","original":"êh-pimipahtât, kisiwâk sîpiy ayâyiw, êkotah ê-pinasiwêtisahwât ôhi misatimwah.","text":"ê-pimipahtât kisiwâk sîpiy ayâyiw êkota ê-pinasiwêtisahwât ôhi misatimwa","english":"As he ran along, a river was near there; down to it he drove the horses.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"6.7","original":"êkotah êh-wîkicik okih ayahciyiniwak.","text":"êkota ê-wîkicik ôki ayahciyiniwak","english":"That was the camping-place of those Blackfoot.","analysis":[{},{},{},{},{},{},{},{},{},{},{}]},{"id":"6.8","original":"êkotah ê-sâkêwêcik tah sîpiyihk nêhiyawak, kâ-wâpahtahkik mîkiwâhpah.","text":"êkota ê-sâkêwêcik ita sîpiyihk nêhiyawak kâ-wâpahtahkik mîkiwâhpa","english":"When the Cree came out upon the river, there they saw the tents.","analysis":[{},{},{},{},{},{},{},{},{},{},{},{},{},{},{},{},{}]},{"id":"6.9","original":"tapasîwak ôki nêhiyawak.","text":"tapasîwak ôki nêhiyawak","english":"The Cree fled.","analysis":[{},{},{},{},{},{},{},{},{}]},{"id":"6.10","original":"wawêyiwak iyahciyiniwak, êh-têhtapicik otêmiwâwa, êh-nawaswâtâcik ôhih nêhiyawah.","text":"wawêyîwak ayahciyiniwak ê-têhtapicik otêmiwâwa ê-nawaswâtâcik ôhi nêhiyawa","english":"The Blackfoot got ready and mounted their horses, and pursued the Cree.","analysis":[{},{},{},{},{},{},{},{},{},{},{},{},{},{},{},{},{}]},{"id":"6.11","original":"ê-pmpahtâcik nêhiyawak, kotak êh-pasahcâyik ê-sakâyik êkotah êh-itohtêcik, kâ-wâpahtahkik kotakah mîkiwâhpah.","text":"ê-pimipahtâcik nêhiyawak kotak ê-pasahcâyik ê-sakâyik êkota ê-itohtêcik kâ-wâpahtahkik kotaka mîkiwâhpa","english":"As the Cree, in their flight, came to another wooded gully, there they saw some other tents.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"6.12","original":"mîn êwakonih iyahciyiniwah.","text":"mîna êwakoni ayahciyiniwa","english":"These people too were Blackfoot.","analysis":[{},{},{},{},{},{},{},{},{}]},{"id":"6.13","original":"êkotah ohcih tapasîwak.","text":"êkota ohci tapasîwak","english":"From here again they fled.","analysis":[{},{},{},{},{},{},{},{},{}]},{"id":"6.14","original":"min êwakonih môskîstâkwak.","text":"mîna êwakoni môskîstâkwak","english":"These people, too, attacked them.","analysis":[{},{},{},{},{},{},{},{},{}]},{"id":"6.15","original":"êkwah mihcêtiyiwah, wiyawâw ayênâniwosâp êy-ihtasicik.","text":"êkwa mihcêtiyiwa wiyawâw ayinânêwosâp ê-ihtasicik","english":"By this time the others were many, and of them therefore only eighteen.","analysis":[{},{},{},{},{},{},{},{},{},{},{},{},{}]},{"id":"6.16","original":"wâpahtamwak êh-minahikoskâyik; êkotah sêskisiwak.","text":"wâpahtamwak ê-minahikoskâyik êkota sêskisiwak","english":"They saw a spruce-grove; they fled into it.","analysis":[{},{},{},{},{},{},{},{},{},{},{}]}]},{"id":"7","sentences":[{"id":"7.1","original":"hâw, oskinîkîtik, wâtihkêk, itwêwak okih nêhiyawak.","text":"itwêwak ôki nêhiyawak","english":"“Come, young men, dig a trench,” said the Cree.","analysis":[{},{},{},{},{},{},{},{},{},{},{}]}]},{"id":"8","sentences":[{"id":"8.1","original":"âsay wâsakâm ayâyiwah ayahciyiniwah.","text":"âsay wâsakâm ayâyiwa ayahciyiniwa","english":"By this time the Blackfoot were all around.","analysis":[{},{},{},{},{},{},{},{},{},{},{}]},{"id":"8.2","original":"âsay mâcih-pâskiswâwak; wiyawâw mînah pâskiswêwak.","text":"âsay mâci-pâskiswâwak wiyawâw mîna pâskiswêwak","english":"Now they began to be shot at; and they, too, shot at the others.","analysis":[{},{},{},{},{},{},{},{},{},{},{},{},{}]},{"id":"8.3","original":"êkwah nôtinitôwak.","text":"êkwa nôtinitôwak","english":"So they fought each other.","analysis":[{},{},{},{},{},{},{}]},{"id":"8.4","original":"wâtihkêwak mistah ôkô ôskinîkiwak, êkotah êh-apicik wâtihk.","text":"wâtihkêwak mistahi ôki oskinîkiwak êkota ê-apicik wâtihk","english":"Those young men dug a large trench, and they stayed in the trench.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"9","sentences":[{"id":"9.1","original":"ômisi isiyîhkâtêw omah wâtihkân : mênisk isiyîhkâtêw.","text":"ômisi isiyîhkâtêw ôma wâtihkân isiyîhkâtêw","english":"Such a trench is called “earthwork.”","analysis":[{},{},{},{},{},{},{},{},{},{},{},{},{},{},{}]},{"id":"9.2","original":"ôkih k-âyimisicik êyôkonik ômis îsiyîhkâsôwak : êh-nâpêhkâsocik isiyihkâsôwak, namoya êh-pîhtokêcik wâtihkânihk, êyôkonik êh-âhkamêyimocik êh-nôtinikêcik.","text":"ôki kâ-âyimisicik êwakonik ômisi isiyîhkâsôwak isiyîhkâsôwak namôya ê-pîhtokêcik wâtihkânihk êwakonik ê-âhkamêyimocik ê-nôtinikêcik","english":"The men who fight so as to be feared are called “braves,” those who do not go into the pit but courageously fight.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"10","sentences":[{"id":"10.1","original":"piyisk kinwêsk nôtinikêwak.","text":"piyisk kinwêsk nôtinikêwak","english":"They fought for a long time.","analysis":[{},{},{},{},{},{},{},{},{}]},{"id":"10.2","original":"piyisk tipiskâw.","text":"piyisk tipiskâw","english":"At last night came.","analysis":[{},{},{},{},{},{},{}]},{"id":"10.3","original":"êh-tipiskâyik, kotakah mînah takosiniyiwah ayahciyiniwah, êkonih mînah êh-nôtinikocik.","text":"ê-tipiskâyik kotaka mîna takosiniyiwa ayahciyiniwa êkoni mîna ê-nôtinikocik","english":"At nightfall some more Blackfoot arrived, and these too joined in the fight against the Cree.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"10.4","original":"piyis wâsakâm êkotah kotawêyiwah, êkâh ta-sipwêhtêcik, êh-itêyimikocik.","text":"piyis wâsakâm êkota kotawêyiwa ê-itêyimikocik","english":"Finally they built fires all around, intending to bring it about that the Cree should not leave that place.","analysis":[{},{},{},{},{},{},{},{},{},{},{},{},{},{},{}]}]},{"id":"11","sentences":[{"id":"11.1","original":"piyis wâpaniyiw.","text":"piyis wâpaniyiw","english":"At last day dawned.","analysis":[{},{},{},{},{},{},{}]},{"id":"11.2","original":"namoya nipâwak, êh-nôtinikêcik.","text":"namôya nipâwak ê-nôtinikêcik","english":"They did not sleep for fighting.","analysis":[{},{},{},{},{},{},{},{},{}]},{"id":"11.3","original":"âsay mihcêt nipahêwak ayahciyiniwah;","text":"âsay mihcêt nipahêwak ayahciyiniwa","english":"By now they had killed many Blackfoot;","analysis":[{},{},{},{},{},{},{},{},{},{},{}]},{"id":"11.4","original":"wiyawâw nama kêkway nipahikwak ôkih nêhiyawak.","text":"wiyawâw nama kêkway nipahikwak ôki nêhiyawak","english":"the latter had killed none of the Cree.","analysis":[{},{},{},{},{},{},{},{},{},{},{},{},{},{},{}]},{"id":"11.5","original":"piyisk ê-sâkâstêyik, kotakah mînah takohtêyiwah êh-pêh-nâh-nâtamâtôyit, êh-pê-wîcihitoyit, ê-wîh-kakwêh-mêscihikocik.","text":"piyisk ê-sâkâstêyik kotaka mîna takohtêyiwa ê-pê-nâh-nâtamâtoyit ê-pê-wîcihitoyit ê-wî-kakwê-mêscihikocik","english":"When daylight came, again some other Blackfoot arrived, to relieve the others, and help them try to massacre the Cree.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"11.6","original":"mâkah nama kêkway nipahikwak; cêskwah wiyawâw mihcêt nipahêwak.","text":"mâka nama kêkway nipahikwak cêskwa wiyawâw mihcêt nipahêwak","english":"But they killed none at all of the Cree, while the latter killed many of them.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"11.7","original":"êwakô kapê-kîsik nôtinitôwak, piyisk ê-wîh-tipiskâk, nistoh pikoh nôtinikêwak nêhiyawak.","text":"êwako kapê-kîsik nôtinitôwak piyisk ê-wî-tipiskâk nisto piko nôtinikêwak nêhiyawak","english":"They fought all that day, until, toward nightfall, only three of the Cree were still fighting.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"12","sentences":[{"id":"12.1","original":"ômisi isiyîhkâsôw awa nêhiyaw k-âyimisit êh-nôtinikêt : wîhkasko-kisêyin isiyihkâsôw.","text":"ômisi isiyîhkâsôw awa nêhiyaw kâ-âyimisit ê-nôtinikêt wîhkasko-kisêyin isiyîhkâsôw","english":"This was the name of the Cree who fought most redoubtably: Sweet-Grass was his name.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"12.2","original":"êkwah kotak mistahi-maskwah isiyîhkâsôw.","text":"êkwa kotak mistahi-maskwa isiyîhkâsôw","english":"Another was called Big-Bear,","analysis":[{},{},{},{},{},{},{},{},{},{},{}]},{"id":"12.3","original":"êkwah kotak napatê-kîsik isiyîhkâsôw; êwakô nôhtâwiy.","text":"êkwa kotak napatê-kîsik isiyîhkâsôw êwako nôhtâwiy","english":"and the other was called Half-sky; he was my father.","analysis":[{},{},{},{},{},{},{},{},{},{},{},{},{},{},{}]}]},{"id":"13","sentences":[{"id":"13.1","original":"êkwah êh-tipiskâyik, âsay mînah kotakah takohtêyiwah iyahciyiniwah.","text":"êkwa ê-tipiskâyik âsay mîna kotaka takohtêyiwa ayahciyiniwa","english":"Then, at night, still more Blackfoot arrived.","analysis":[{},{},{},{},{},{},{},{},{},{},{},{},{},{},{},{},{}]},{"id":"13.2","original":"âsay mâka mihcêt nipahêwak iyahciyiniwah.","text":"âsay mâka mihcêt nipahêwak ayahciyiniwa","english":"But by this time they had slain many Blackfoot.","analysis":[{},{},{},{},{},{},{},{},{},{},{},{},{}]},{"id":"13.3","original":"êkwah mistahi êh-tipiskâk, nêstosiw mistahi-maskwah;","text":"êkwa mistahi ê-tipiskâk nêstosiw mistahi-maskwa","english":"Then, late in the night, Big-Bear got tired;","analysis":[{},{},{},{},{},{},{},{},{},{},{},{},{}]},{"id":"13.4","original":"pîhtokêw wâtihkânihk, nîso-kîsikâw, kêkâc nîso-tipiskâw êh-nôtinikêt, kâ-nêstosit.","text":"pîhtokêw wâtihkânihk nîso-kîsikâw kêkâc nîso-tipiskâw ê-nôtinikêt kâ-nêstosit","english":"he went into the pit, wearied from having fought two days and almost two nights.","analysis":[{},{},{},{},{},{},{},{},{},{},{},{},{},{},{},{},{}]},{"id":"13.5","original":"nîso piko êkwah nôtinikêwak nêhiyawak.","text":"nîso piko êkwa nôtinikêwak nêhiyawak","english":"Then only two Cree were fighting.","analysis":[{},{},{},{},{},{},{},{},{},{},{},{},{}]},{"id":"13.6","original":"wâsakâm kisiwâk êh-pêy-itohtêyit iyahciyiniwah, iskotêw êh-tahkonamiyit, êyak ôhci êh-pakamahokocik, kah-kakwêh-kîsisôwak, êh-itêyimikocik,","text":"wâsakâm kisiwâk ê-pê-itohtêyit ayahciyiniwa iskotêw ê-tahkonamiyit êwako ohci ê-pakamahokocik ê-itêyimikocik","english":"As the Blackfoot came close from all sides, bearing fire, with which they struck at the Cree, meaning to burn them,","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"13.7","original":"piyisk, mistikwah wâsakâm ê-kîh-astâcik omêniskiwâhk, piyisk êwakonih saskitêyiwah;","text":"piyisk mistikwa wâsakâm ê-kî-astâcik omêniskiwâhk piyisk êwakoni saskitêyiwa","english":"at last the sticks which they had placed round their earthwork caught fire,","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"13.8","original":"mâka namoya kîsisôwak.","text":"mâka namôya kîsisôwak","english":"but the Cree were not burned.","analysis":[{},{},{},{},{},{},{},{},{}]},{"id":"13.9","original":"kîtahtawê awah napatê-kîsik k-êsiyîhkâsot êwakô ospiskwanihk, ôhi otîhiyah êkotah, pahkihtiniyiw môsosiniy, ayahciyiniwah êh-pâskisokot;","text":"kîtahtawê awa napatê-kîsik kâ-isiyîhkâsot êwako ospiskwanihk ôhi otîhiya êkota pahkihtiniyiw môsasiniy ayahciyiniwa ê-pâskisokot","english":"Then at one time he whose name was Half-sky, a bullet hit him in the back, here at his shoulder-blade, as the  Blackfoot shot at him,","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"13.10","original":"mâka namoya pîkopayiyiwah wasakayah, namoya ê-kîh-pikwahokot;","text":"mâka namôya pîkopayiyiwa wasakaya namôya ê-kî-pikwâhokot","english":"but his skin was not broken, he was not pierced by the bullet;","analysis":[{},{},{},{},{},{},{},{},{},{},{},{},{},{},{}]},{"id":"13.11","original":"mâkah oskan pîkopayiw.","text":"mâka oskan pîkopayiw","english":"but the bone was broken.","analysis":[{},{},{},{},{},{},{},{},{}]},{"id":"13.12","original":"êkosi êkwah namoya kîh-miciminam pâskisikan.","text":"êkosi êkwa namôya kî-miciminam pâskisikan","english":"So now he was not able to hold a gun.","analysis":[{},{},{},{},{},{},{},{},{},{},{},{},{}]},{"id":"13.13","original":"ospiton napatê namoya âpacihtâw.","text":"ospiton napatê namôya âpacihtâw","english":"He was not able to use his arm on that side.","analysis":[{},{},{},{},{},{},{},{},{},{},{}]},{"id":"13.14","original":"êkwah pôyôw kâ-nôtinikêt;","text":"êkwa pôyôw kâ-nôtinikêt","english":"So he ceased fighting;","analysis":[{},{},{},{},{},{},{},{},{}]},{"id":"13.15","original":"êkwah pêyakôw wîhkasko-kisêyin êh-nôtinikêt.","text":"êkwa pêyakôw wîhkasko-kisêyin ê-nôtinikêt","english":"now Sweet-Grass was alone in the fight.","analysis":[{},{},{},{},{},{},{},{},{},{},{}]}]},{"id":"14","sentences":[{"id":"14.1","original":"piyisk kisiwâk êkwah ayâyiwah iyahciyiniwah.","text":"piyisk kisiwâk êkwa ayâyiwa ayahciyiniwa","english":"At last the Blackfoot were quite near.","analysis":[{},{},{},{},{},{},{},{},{},{},{},{},{}]},{"id":"14.2","original":"kîtahtawê wîhkaskô-kisêyin kâ-wâpamât kisiwâk mistikwah êh-cimasôyit, êkotah êh-pê-nahapiyit, êh-âkôsimoyit, ê-misikitiyit mistikwah.","text":"kîtahtawê wîhkasko-kisêyin kâ-wâpamât kisiwâk mistikwa ê-cimasoyit êkota ê-pê-nahapiyit ê-âkôsimoyit ê-misikitiyit mistikwa","english":"Then, at one time, Sweet-Grass saw, where a tree stood close by, that a Blackfoot came and crouched near it, shielding himself behind it, behind the big tree.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"14.3","original":"êkotah ohci wâpamêw êh-pê-mihcêtiyit ôh îyahciyiniwah, êkwah ê-wîh-kakwêh-otihtinikocik owâtihkâniwâhk.","text":"êkota ohci wâpamêw ê-pê-mihcêtiyit ôhi ayahciyiniwa êkwa ê-wî-kakwê-otihtinikocik owâtihkâniwâhk","english":"On that side he saw the Blackfoot coming in numbers and making ready to storm them in their trench.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"14.4","original":"pôtih aw âyahciyiniw kâ-nîkânohtêt mistikohk k-âpit.","text":"pôti awa ayahciyiniw kâ-nîkânohtêt mistikohk kâ-apit","english":"There, by the tree, sat the Blackfoot who marched in the lead.","analysis":[{},{},{},{},{},{},{},{},{},{},{},{},{},{},{}]},{"id":"14.5","original":"awah nêhiyaw itêh k-ôh-ayât êkotêh ohcih, awa mistik kayâs ês ê-kîh-kîsisot, wâpamêw ôhi mistikwah, êh-kîh-wâsahîhkasôyit.","text":"awa nêhiyaw itê kâ-ôh-ayât êkotê ohci awa mistik kayâs êsa ê-kî-kîsisot wâpamêw ôhi mistikwa ê-kî-wâsahîhkasoyit","english":"From where he was, that Cree saw that tree, and saw that it had of old been burned, struck by lightning.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"14.6","original":"êkosi êkwah ôtah pâskiswêw mistikwah awa nêhiyaw.","text":"êkosi êkwa ôta pâskiswêw mistikwa awa nêhiyaw","english":"So the Cree shot at the tree itself.","analysis":[{},{},{},{},{},{},{},{},{},{},{},{},{},{},{},{},{}]},{"id":"14.7","original":"ôtêh sâpopayiw aw iyahciyiniw;","text":"ôtê sâpopayiw awa ayahciyiniw","english":"The  Blackfoot was pierced to the heart;","analysis":[{},{},{},{},{},{},{},{},{},{},{}]},{"id":"14.8","original":"wâskikanihk pahkihtiniyiw môsasiniy;","text":"wâskikanihk pahkihtiniyiw môsasiniy","english":"the bullet entered his breast;","analysis":[{},{},{},{},{},{},{},{},{}]},{"id":"14.9","original":"nipahâw.","text":"nipahâw","english":"he was killed.","analysis":[{},{},{},{},{}]},{"id":"14.10","original":"êkosi ôhi otôskinîkîmah owîcêwâkanah kahkiyaw tapasiyiwah, êh-nipahiht êh-okimâwit aw âyahciyiniw.","text":"êkosi ôhi otôskinîkîma owîcêwâkana kahkiyaw tapasîyiwa ê-nipahiht ê-okimâwit awa ayahciyiniw","english":"Then his followers and companions all fled, when the Blackfoot chief was slain.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"14.11","original":"êkosi êkwah pônih-tasinamwak; pôni-nôtinitôwak.","text":"êkosi êkwa pôni-tasinamwak pôni-nôtinitôwak","english":"Thereupon they ceased firing; they ceased fighting.","analysis":[{},{},{},{},{},{},{},{},{},{},{}]}]},{"id":"15","sentences":[{"id":"15.1","original":"kîtahtawê kâ-matwê-pîkiskwêt aw âyahciyiniw êh-nêhiyawêt; awêniki kiyawâw ? êkosîy itwêw.","text":"kîtahtawê kâ-matwê-pîkiskwêt awa ayahciyiniw ê-nêhiyawêt êkosi itwêw","english":"Then the Blackfoot called out, in Cree; “Who are you?” he asked.","analysis":[{},{},{},{},{},{},{},{},{},{},{},{},{},{},{},{},{},{},{}]}]},{"id":"16","sentences":[{"id":"16.1","original":"nêhiyawak.","text":"","english":"“Cree.”","analysis":[{},{},{},{},{}]}]},{"id":"17","sentences":[{"id":"17.1","original":"âtiht ôkimâwak nnisitawêyimâwak.","text":"","english":"“I recognize some chiefs.”","analysis":[{},{},{},{},{}]}]},{"id":"18","sentences":[{"id":"18.1","original":"êkosi ômisi itwêwak nêhiyawak : nam âwiyak okimâw ôtah, itwêwak nêhiyawak.","text":"êkosi ômisi itwêwak nêhiyawak itwêwak nêhiyawak","english":"Then thus answered the Cree: “There are no chiefs here,” they said.","analysis":[{},{},{},{},{},{},{},{},{},{},{},{},{},{},{},{},{}]},{"id":"18.2","original":"âtah nîso okimâwak nêhiyawak :","text":"âta nîso okimâwak nêhiyawak","english":"To be sure, two of the Cree were chiefs.","analysis":[{},{},{},{},{},{},{},{},{},{},{}]},{"id":"18.3","original":"wîhkaskô-kisêyin êwako pêyak okimâw; êkwah kotak mistahê-maskwah, êwako mînah okimâw;","text":"wîhkasko-kisêyin êwako pêyak okimâw êkwa kotak mistahi-maskwa êwako mîna okimâw","english":"Sweet-Grass was a chief, and Big-Bear also was a chief;","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"18.4","original":"mâka namoya wîh-wîhtamawêwak.","text":"mâka namôya wî-wîhtamawêwak","english":"but they did not want to tell him this.","analysis":[{},{},{},{},{},{},{},{},{}]}]},{"id":"19","sentences":[{"id":"19.1","original":"piyisk aw îyahciyiniw matwê-pikiskwêw, tân-tahtoh kinipahikawinâwâw, nêhiyâtik ? êkosi itwêw.","text":"piyisk awa ayahciyiniw matwê-pîkiskwêw êkosi itwêw","english":"Later the Blackfoot called; “How many of you have been slain, O Cree?” he asked.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"20","sentences":[{"id":"20.1","original":"nama kêkway, itwêwak nêhiyawak.","text":"itwêwak nêhiyawak","english":"“None at all,” answered the Cree.","analysis":[{},{},{},{},{},{},{},{},{},{},{}],"footnote":"KR:  Book has the three sentences of this paragraph on separate lines and indented as paragraphs, but with no paragraph number."},{"id":"20.2","original":"cikêmâ nama kêkway nipahâwak nêhiyawak.","text":"cikêmâ nama kêkway nipahâwak nêhiyawak","english":"And in fact, none of the Cree had been killed.","analysis":[{},{},{},{},{},{},{},{},{},{},{},{},{}]},{"id":"20.3","original":"kiyawâw mâka ? itêwak nêhiyawak.","text":"itêwak nêhiyawak","english":"“And you?” the Cree asked them.","analysis":[{},{},{},{},{},{},{},{},{}]}]},{"id":"21","sentences":[{"id":"21.1","original":"ômisîy itwêw ayahciyiniw : têpakôhp mistahi êh-okimâwicik kaskitêwayastak kâ-nipahâyêkok;","text":"ômisi itwêw ayahciyiniw","english":"Thus spoke the Blackfoot: “Seven great chiefs of the Blackfoot you have slain;","analysis":[{},{},{},{},{},{},{},{},{},{},{}]},{"id":"21.2","original":"êkwah mihkôyîniwak nikotwâsik okimâwak kinipahâwâwak;","text":"","english":"and six Blood chiefs you have slain;","analysis":[{},{},{},{},{}]},{"id":"21.3","original":"êkwah sasîwak nêwo okimâwak kinipahâwâwak; êkwah pîkanôwîniwak nîso okimâwak.","text":"","english":"and four Sarsi chiefs you have slain, and two Piegan chiefs.","analysis":[{},{},{},{},{}]},{"id":"21.4","original":"namoya mihcêt ôtah ayâwak pîkanôwîniwak; mâkah ôki kotakak kâ-wâh-wîhakik, itôwahk mihcêt okimâwak kinipahâwâwak.","text":"","english":"There are not many Piegans here, but of those whom I have named, of them you have killed many chieftains.","analysis":[{},{},{},{},{}]},{"id":"21.5","original":"êkoyikohk wîh-pôyôwak;","text":"","english":"Now they will cease;","analysis":[{},{},{},{},{}]},{"id":"21.6","original":"êkosi kikostikôwâwak.","text":"","english":"they fear you now.”","analysis":[{},{},{},{},{}]},{"id":"21.7","original":"êkosi itwêw aw âyahciyiniw.","text":"êkosi itwêw awa ayahciyiniw","english":"Thus spoke that Blackfoot.","analysis":[{},{},{},{},{},{},{},{},{},{},{}]}]},{"id":"22","sentences":[{"id":"22.1","original":"êkosi tâpwê pôni-pâskisotôwak.","text":"êkosi tâpwê pôni-pâskisotôwak","english":"Then really they did cease shooting at each other.","analysis":[{},{},{},{},{},{},{},{},{}]}]},{"id":"23","sentences":[{"id":"23.1","original":"êkwah ôki nêhiyawak pêyak nâpêsis êkotah êh-wîcêwât, wâtihkânihk ê-kîh-apit awa nâpêsis, mahtih nika-wâpamâwak iyahciyiniwak, itwêw awa nâpêsis.","text":"êkwa ôki nêhiyawak pêyak nâpêsis êkota ê-wîcêwât wâtihkânihk ê-kî-apit awa nâpêsis itwêw awa nâpêsis","english":"And among those Cree a young lad who was with them and had stayed in the trench, “Let me go look at the Blackfoot,” said this  boy.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"24","sentences":[{"id":"24.1","original":"êkâ wiyah! itik owîcêwâkanah.","text":"itik owîcêwâkana","english":"“Do not!” his comrades said to him.","analysis":[{},{},{},{},{},{},{},{},{}]}]},{"id":"25","sentences":[{"id":"25.1","original":"âhci pikoh wayawîw wâtihkânihk ohcih.","text":"âhci piko wayawîw wâtihkânihk ohci","english":"Nevertheless he went out of the trench.","analysis":[{},{},{},{},{},{},{},{},{},{},{},{},{}]},{"id":"25.2","original":"kîtahtawê kâ-matwêwiyik;","text":"kîtahtawê kâ-matwêwêyik","english":"At once a shot rang out;","analysis":[{},{},{},{},{},{},{}]},{"id":"25.3","original":"kîpiwêpahwâw, wawikanihk êh-tawahoht, êh-kaskâwikanêhoht.","text":"kîpiwêpahwâw wâwikanihk ê-tawahoht ê-kaskâwikanêhoht","english":"he reeled over, struck in the spine, the bone shattered.","analysis":[{},{},{},{},{},{},{},{},{},{},{}]},{"id":"25.4","original":"êkosi otinêwak, êh-ahâcik wâtihkânihk.","text":"êkosi otinêwak ê-ahâcik wâtihkânihk","english":"They got him and laid him in the trench.","analysis":[{},{},{},{},{},{},{},{},{},{},{}]}]},{"id":"26","sentences":[{"id":"26.1","original":"êkosi kâ-kîh-ititân; osâm namoya kipa-pêhtên, êh-itâcik ôhi nâpêsisah;","text":"ê-itâcik ôhi nâpêsisa","english":"“This is what I told you; but you did not listen,” they told him;","analysis":[{},{},{},{},{},{},{},{},{},{},{}]},{"id":"26.2","original":"kîh-tâpwêhtaman, namoya kâ-kîh-tawahokohtayak, itêwak.","text":"itêwak","english":"“If you had obeyed, you would not have been wounded,” they said to him.","analysis":[{},{},{},{},{},{},{}]}]},{"id":"27","sentences":[{"id":"27.1","original":"êkosi êkwah pôyôwak.","text":"êkosi êkwa pôyôwak","english":"Then they stopped.","analysis":[{},{},{},{},{},{},{},{},{}]},{"id":"27.2","original":"êkwah kîwêwak ôk âyahciyiniwak.","text":"êkwa kîwêwak ôki ayahciyiniwak","english":"The Blackfoot went home.","analysis":[{},{},{},{},{},{},{},{},{},{},{}]}]},{"id":"28","sentences":[{"id":"28.1","original":"êkwah nêhiyawak ay-apiwak êkotah, mâskôc tâpwêh kipônihikonawak, êh-itwêcik.","text":"êkwa nêhiyawak ay-apiwak êkota ê-itwêcik","english":"The Cree stayed there, saying, “Perhaps they really have given us up.”","analysis":[{},{},{},{},{},{},{},{},{},{},{},{},{},{},{}]}]},{"id":"29","sentences":[{"id":"29.1","original":"kîtahtawê pêyak awa nâpêw, mahtih nka-wâpamâwak; mahti tâpwê kê-kîwêcik, êh-itwêt, ê-sipwêhtêt.","text":"kîtahtawê pêyak awa nâpêw ê-itwêt ê-sipwêhtêt","english":"Presently one man said, “Let me go look at them; suppose they really will turn out to have gone home,” said he and departed.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"30","sentences":[{"id":"30.1","original":"pôtih namoya wâpamêw, êh-kîwêt.","text":"pôti namôya wâpamêw ê-kîwêt","english":"He did not see them; he came back.","analysis":[{},{},{},{},{},{},{},{},{},{},{}]},{"id":"30.2","original":"nôhtêyâpâkwêwak, nîso-kîsikâw nîso-tipiskâw êkâh êh-minihkwêcik, êkâh êh-mîcisocik, namoya êh-nipâcik.","text":"nôhtêyâpâkwêwak nîso-kîsikâw nîso-tipiskâw êkâ ê-minihkwêcik êkâ ê-mîcisocik namôya ê-nipâcik","english":"They were thirsty, not having drunk for two days and nights, and having neither eaten nor slept.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"30.3","original":"êkosi pasikôwak ê-wîh-sipwêhtêcik.","text":"êkosi pasikôwak ê-wî-sipwêhtêcik","english":"So they got up to go away.","analysis":[{},{},{},{},{},{},{},{},{}]}]},{"id":"31","sentences":[{"id":"31.1","original":"ê-wîh-nakasiyêk cî ? êkos îtwêw awa nâpêsis.","text":"êkosi itwêw awa nâpêsis","english":"“And are you going to leave me?” asked that boy.","analysis":[{},{},{},{},{},{},{},{},{},{},{},{},{}]}]},{"id":"32","sentences":[{"id":"32.1","original":"âyisk namoya kîh-pimohtêw awa nâpêsis.","text":"ayisk namôya kî-pimohtêw awa nâpêsis","english":"For he was not able to walk.","analysis":[{},{},{},{},{},{},{},{},{},{},{},{},{}]}]},{"id":"33","sentences":[{"id":"33.1","original":"namôwya, itik ôwîcêwâkanah;","text":"itik owîcêwâkana","english":"“No,” his companions answered him;","analysis":[{},{},{},{},{},{},{},{},{}]},{"id":"33.2","original":"ê-nôhtêyâpâkwêyâhk.","text":"","english":"It is only that we are thirsty.","analysis":[{},{},{},{},{}]},{"id":"33.3","original":"miskamâhkô nipiy ka-pê-nâtikawin, êh-itâcik ôhi nâpêsisah, êh-wayêsimâcik, êh-pê-kîwêcik, êh-pê-tapasîcik.","text":"ê-itâcik ôhi nâpêsisa ê-wayêsimâcik ê-pê-kîwêcik ê-pê-tapasîcik","english":"When we have found water, you will be fetched,” they told him, deceiving him, for they were going to flee for home.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"34","sentences":[{"id":"34.1","original":"êkosi kahkiyaw pimâtisiwak, wîkiwâhk ê-takohtêcik.","text":"êkosi kahkiyaw pimâtisiwak wîkiwâhk ê-takohtêcik","english":"So they all stayed alive and reached their village.","analysis":[{},{},{},{},{},{},{},{},{},{},{},{},{}]},{"id":"34.2","original":"awa wîhkasko-kisêyin oskotâkay wâpôwayân nistomitanaw nîsohayiwâk tahtwayak, êkosi nama nânitaw mâ-misiwêw êh-pikwâhoht.","text":"awa wîhkasko-kisêyin oskotâkay wâpôwayân nistomitanaw nîsohayiwâk tahtwayak êkosi nama nânitaw mâ-misiwê ê-pikwâhoht","english":"Sweet-Grass'  coat and blanket had thirty-two bullet-holes, but in no spot was he wounded.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}],"footnote":"LB on {tahtwayak}:  The word “it was pierced” was not spoken, but supplied by gesture."}]},{"id":"35","sentences":[{"id":"35.1","original":"êkosi êôkôw âcimowin.","text":"êkosi êwako âcimowin","english":"So goes this story.","analysis":[{},{},{},{},{},{},{},{},{}]},{"id":"35.2","original":"namoya kayâs.","text":"namôya kayâs","english":"It is not old","analysis":[{},{},{},{},{},{},{}]},{"id":"35.3","original":"mâskôc mitâtahtomitanaw askiy.","text":"mâskôc mitâtahtomitanaw askiy","english":"Perhaps a hundred years.","analysis":[{},{},{},{},{},{},{},{},{}]}]}]}