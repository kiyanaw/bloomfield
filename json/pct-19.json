{"title":"PCT 19: The jealous warrior","author":"Coming-Day","body":[{"id":"1","sentences":[{"id":"1.1","original":"kîtahtawê êh-wîkicik nêhiyawak, mihcêt mîkiwâhpah, mîtâtaht ihtasiwak pêyakosâp, iskwê pêyak; sipwêhtêwak, êh-ntonawâcik ayâhciyiniwah, miskawâtwâwih ê-wîh-kimotamawâcik otêmiyiwah.","text":"kîtahtawê ê-wîkicik nêhiyawak mihcêt mîkiwâhpa mitâtaht ihtasiwak pêyakosâp iskwêw pêyak sipwêhtêwak ê-nitonawâcik ayahciyiniwa miskawâtwâwi ê-wî-kimotamawâcik otêmiyiwa","english":"Once where some Cree camped in a great camp, ten men and one over, one woman, set out to look for Blackfoot and when they found them to steal their horses.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.2","original":"pêyak mistahi miyosiw awa oskinîkiw; êkwah awa iskwêw mîn êyakô miyosiw.","text":"pêyak mistahi miyosiw awa oskinîkiw êkwa awa iskwêw mîna êwako miyosiw","english":"One of them, a youth, was very handsome, and the woman, too, was beautiful.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.3","original":"êkwah ôki mitâtaht skinîkiwak, pêyak awah owîkimâkanah ôhi kâ-miyosiyit iskwêwah kâ-wîcêwât.","text":"êkwa ôki mitâtaht oskinîkiwak pêyak awa owîkimâkana ôhi kâ-miyosiyit iskwêwa kâ-wîcêwât","english":"And of those ten young men, of one she was the wife, that beautiful woman, whom he took with him.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.4","original":"kîtahtawê kisiwâsiw;","text":"kîtahtawê kisiwâsiw","english":"Then after a time he became ill-tempered;","analysis":[{},{},{},{},{},{},{}]},{"id":"1.5","original":"owîkimâkanah pakamahwêw,","text":"owîkimâkana pakamahwêw","english":"he beat his wife;","analysis":[{},{},{},{},{},{},{}]},{"id":"1.6","original":"oma k-âti-mâna-pimohtêcik, ôhi kâ-miyosiyit oskinîkiwah, kôwîcimosin, êh-itât owîkimâkanah.","text":"ôma ka-ati-mâna-pimohtêcik ôhi kâ-miyosiyit oskinîkiwa ê-itât owîkimâkana","english":"as they thus marched along, he would say to his wife, of that handsome youth, “You have taken him for your lover.”","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"1.7","original":"mayaw kâ-kitâpamâyit, êh-itêyihtahk, âsay pakamahwêw owîkimâkanah, namowya êh-owîcimosiyit, konitah êkosi êh-itêyihtahk.","text":"mayaw kâ-kitâpamâyit ê-itêyihtahk âsay pakamahwêw owîkimâkana namôya ê-owîcimosiyit konita êkosi ê-itêyihtahk","english":"As soon as it seemed to him that she was looking at the other, he would beat his wife, not that she really had a lover, but from idle suspicion.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.8","original":"nîsosâp tahtwâw êh-nipât, mostoswah ê-nipahâcik, êkotah ê-nâh-nawacîcik wiyâs, êh-mîcisocik âsay, oskinîkiwah ôhi pâskiswêwak; nipahêwak.","text":"nîsosâp tahtwâw ê-nipât mostoswa ê-nipahâcik êkota ê-nâh-nawacîcik wiyâs ê-mîcisocik âsay oskinîkiwa ôhi pâskiswêwak nipahêwak","english":"When he had been twelve nights on the march, and they had killed a buffalo and were preserving meat after their meal, they shot and killed that youth.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.9","original":"mîna owîkimâkanah pâskiswêwak, êh-kâhkwêyimât.","text":"mîna owîkimâkana pâskiswêwak ê-kâhkwêyimât","english":"And they shot and killed the man's wife, because he was jealous of her.","analysis":[{},{},{},{},{},{},{},{},{},{},{}]}]},{"id":"2","sentences":[{"id":"2.1","original":"êkosi kotak awa, osîmah ow oskinîkiw kâ-nipahimiht, ôhi kâ-miyosiyit oskinîkiwah otinêw, ê-kisîpêkinât, êh-wawêsihât.","text":"êkosi kotak awa osîma awa oskinîkiw kâ-nipahimiht ôhi kâ-miyosiyit oskinîkiwa otinêw ê-kisîpêkinât ê-wawêsîhât","english":"Then that other young man whose younger brother was he who had been slain, picked up the handsome youth, washed him, and put his finery on him.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.2","original":"mistikwah cimatâw, êkotah êh-ahât osîmah.","text":"mistikwa cimatâw êkota ê-ahât osîma","english":"He set some sticks upright in the ground and there laid his younger brother.","analysis":[{},{},{},{},{},{},{},{},{},{},{},{},{}]},{"id":"2.3","original":"otinêw ôh îskwêwah, mîn êyakonih ê-kâsîhkwênât;","text":"otinêw ôhi iskwêwa mîna êwakoni ê-kâsîhkwênât","english":"He took the woman too and washed her face;","analysis":[{},{},{},{},{},{},{},{},{},{},{},{},{},{},{}]},{"id":"2.4","original":"êkotah ahêw, ôh ôsîmah itah kâ-pimisiniyit.","text":"êkota ahêw ôhi osîma ita kâ-pimisiniyit","english":"he laid her where his brother lay.","analysis":[{},{},{},{},{},{},{},{},{},{},{},{},{},{},{}]},{"id":"2.5","original":"êkosi pasikôw; ôhi nâpêwah kâ-nipahâyit owîkimâkaniyiwah itohtahêw.","text":"êkosi pasikôw ôhi nâpêwa kâ-nipahâyit owîkimâkaniyiwa itohtahêw","english":"Then he arose; he took to that place the man who had slain his wife.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"3","sentences":[{"id":"3.1","original":"omisiy itêw : wâpam êsi-miyosicik nisîm ôh îskwêwah.","text":"ômisi itêw","english":"Thus he spoke to him: “Look how beautiful are my brother and this woman.”","analysis":[{},{},{},{},{},{},{},{},{}]}]},{"id":"4","sentences":[{"id":"4.1","original":"êkosi awah kâ-nipahât ôh ôskinîkiwah namoya wîh-wâpamêw, êh-pakwâtahk, êh-miyosiyit.","text":"êkosi awa kâ-nipahât ôhi oskinîkiwa namôya wî-wâpamêw ê-pakwâtahk ê-miyosiyit","english":"Then he who had slain that youth would not look upon him, hating his beauty.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"5","sentences":[{"id":"5.1","original":"hâw, êkâh kâh-wîh-wâpamacik, namoya tahkih kah-kî-kisiwâsin.","text":"","english":"“Very well, since you will not look upon them, you shall not be angry.","analysis":[{},{},{},{},{}]},{"id":"5.2","original":"ka-mihtâtâw kiwîkimâkan.","text":"","english":"You shall mourn for your wife.","analysis":[{},{},{},{},{}]},{"id":"5.3","original":"êkâ wiyah mâtôh iskôh ka-takosiniyahk kîkinâhk.","text":"","english":"But do not weep until we reach home.","analysis":[{},{},{},{},{}]},{"id":"5.4","original":"kîspin nôhtaw kimâton, ka-nipahitin kâh-nipahat nisîm.","text":"","english":"If you weep before that, I shall kill you, who killed my brother.”","analysis":[{},{},{},{},{}]}]},{"id":"6","sentences":[{"id":"6.1","original":"êkosi itwêw awa oskinîkiw kâh-nipahimiht osîmah.","text":"êkosi itwêw awa oskinîkiw kâ-nipahimiht osîma","english":"Thus spoke the youth whose brother had been slain.","analysis":[{},{},{},{},{},{},{},{},{},{},{},{},{},{},{}]}]},{"id":"7","sentences":[{"id":"7.1","original":"êkosi sipwêhtêwak, êh-ntonawâcik iyâhciyiniwah.","text":"êkosi sipwêhtêwak ê-nitonawâcik ayahciyiniwa","english":"So they went from there to look for Blackfoot.","analysis":[{},{},{},{},{},{},{},{},{},{},{}]},{"id":"7.2","original":"pêyakwâw êh-nipâcik, êh-wâpaniyik, wâpamêwak itah êh-wîkiyit ayâhciyiniwah.","text":"pêyakwâw ê-nipâcik ê-wâpaniyik wâpamêwak ita ê-wîkiyit ayahciyiniwa","english":"After sleeping once on the way in the morning they saw some Blackfoot encamped.","analysis":[{},{},{},{},{},{},{},{},{},{},{},{},{},{},{},{},{}]},{"id":"7.3","original":"êkosi êh-tipiskâyik itohtêwak.","text":"êkosi ê-tipiskâyik itohtêwak","english":"At nightfall they approached them.","analysis":[{},{},{},{},{},{},{},{},{}]},{"id":"7.4","original":"awa osîmah kâ-nipahimiht skinîkiwah, êwakôh itohtêw mîkiwahpihk, êh-nipâyit iyâhciyiniwah.","text":"awa osîma kâ-nipahimiht oskinîkiwa êwako itohtêw mîkiwâhpihk ê-nipâyit ayahciyiniwa","english":"He whose brother was the youth that had been slain, went to the Blackfoot where they slept in their tent.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"7.5","original":"otinêw misatimwah, êh-kimotamawât.","text":"otinêw misatimwa ê-kimotamawât","english":"He took horses, robbing them.","analysis":[{},{},{},{},{},{},{},{},{}]},{"id":"7.6","original":"êkosi owîcêwâkanah êh-otihtât, mâh-miyêw.","text":"êkosi owîcêwâkana ê-otihtât mâh-miyêw","english":"When he reached his companions, he distributed them.","analysis":[{},{},{},{},{},{},{},{},{},{},{}]}]},{"id":"8","sentences":[{"id":"8.1","original":"têhtapik; tapasîtân; kîwêtân, itwêw aw oskinîkiw.","text":"itwêw awa oskinîkiw","english":"“Mount; let us flee; let us go home,” said that youth.","analysis":[{},{},{},{},{},{},{},{},{},{},{}]}]},{"id":"9","sentences":[{"id":"9.1","original":"tâpwê tapasîwak.","text":"tâpwê tapasîwak","english":"Accordingly they fled.","analysis":[{},{},{},{},{},{},{}]},{"id":"9.2","original":"êwakôw kapê-tipisk pimipayiwak.","text":"êwako kapê-tipisk pimipayiwak","english":"All that night they rode.","analysis":[{},{},{},{},{},{},{},{},{}]},{"id":"9.3","original":"êh-wâpaniyik êwakô âpihtâ-kîsikâk takohtêwak ôhih itah kâ-pimisiniyit oskinîkiwah êkwah iskwêwah kâ-kîh-nipahât ôhih.","text":"ê-wâpaniyik êwako âpihtâwi-kîsikâk takohtêwak ôhi ita kâ-pimisiniyit oskinîkiwa êkwa iskwêwa kâ-kî-nipahât ôhi","english":"That noon they reached the place where lay the youth and the woman whom that man had slain.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"10","sentences":[{"id":"10.1","original":"hâw, wâpam kiwîkimâkan;","text":"","english":"“So now, behold your wife;","analysis":[{},{},{},{},{}]},{"id":"10.2","original":"kêyâpic miyosiw;","text":"","english":"she is still beautiful;","analysis":[{},{},{},{},{}]},{"id":"10.3","original":"awa oskinîkiw mîn êwakô kêyâpic miyosiwak, âtah êh-nipicik.","text":"","english":"she and this youth, still they are beautiful, though they have died.”","analysis":[{},{},{},{},{}]}]},{"id":"11","sentences":[{"id":"11.1","original":"êkosi awah kâ-nipahât pakwâtam ta-wâpamât, êh-mihtâtahk ê-kîh-nipahât owîkimâkanah.","text":"êkosi awa kâ-nipahât pakwâtam ta-wâpamât ê-mihtâtahk ê-kî-nipahât owîkimâkana","english":"Then he who had killed them hated to look at them, regretting that he had killed his wife.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"11.2","original":"tahkih tah-nohtê-mâtôw; mâkah kitahamâk ôh ôskinîkiwah.","text":"tahki ta-nôhtê-mâtôw mâka kitahamâk ôhi oskinîkiwa","english":"He was always on the point of weeping, but that youth forbade it.","analysis":[{},{},{},{},{},{},{},{},{},{},{},{},{},{},{}]}]},{"id":"12","sentences":[{"id":"12.1","original":"êkâya mâtoh.","text":"","english":"“Do not weep.","analysis":[{},{},{},{},{}]},{"id":"12.2","original":"ka-nipahitin, mâtoyinih.","text":"","english":"I shall kill you, if you weep.","analysis":[{},{},{},{},{}]},{"id":"12.3","original":"iyikohk takosiniyahkoh kîkinâhk, êkospihk mâtoyinih, namoya ka-nipahitn, itwêw awah aw oskinîkiw kâ-nipahimiht osîmah oskinîkiwah.","text":"itwêw awa awa oskinîkiw kâ-nipahimiht osîma oskinîkiwa","english":"Only when we reach home, then I shall not kill you, if you weep,” said the youth whose young brother had been slain.","analysis":[{},{},{},{},{},{},{},{},{},{},{},{},{},{},{},{},{},{},{}]}]},{"id":"13","sentences":[{"id":"13.1","original":"êkosi kîwêwak.","text":"êkosi kîwêwak","english":"So they went home.","analysis":[{},{},{},{},{},{},{}]},{"id":"13.2","original":"nam êskw êh-takosihkik wîkiwâhk, mostoswah wâpamêwak.","text":"nama isko ê-takosihkik wîkiwâhk mostoswa wâpamêwak","english":"Before they reached their camp, they came in sight of some buffalos.","analysis":[{},{},{},{},{},{},{},{},{},{},{},{},{},{},{}]},{"id":"13.3","original":"pêyak nipahêwak, êkotah êh-nâh-nawacîcik, ê-mîcisocik.","text":"pêyak nipahêwak êkota ê-nâh-nawacîcik ê-mîcisocik","english":"They killed one and stopped to preserve the meat and to eat.","analysis":[{},{},{},{},{},{},{},{},{},{},{},{},{}]},{"id":"13.4","original":"êh-kîsi-mîcisocik, awa kâ-kîh-nipahât owîkimâkanah pasikôw;","text":"ê-kîsi-mîcisocik awa kâ-kî-nipahât owîkimâkana pasikôw","english":"When they had eaten, he who had slain his wife arose;","analysis":[{},{},{},{},{},{},{},{},{},{},{},{},{}]},{"id":"13.5","original":"sipwêhtêw, ohpimêh ê-ntawih-nahapit, êh-wayawîhtamâtot, êh-tapâhtiskwêyit.","text":"sipwêhtêw ohpimê ê-nitawi-nahapit ê-wayawîhtamâtot ê-tapahtiskwêyit","english":"he went and sat down somewhere, weeping alone, with his head bowed in grief.","analysis":[{},{},{},{},{},{},{},{},{},{},{},{},{},{},{}],"footnote":"LB on {êh-wayawîhtamâtot}:  A particle, {wayawîhtah} “going outside,” is here compounded with the verb; if correctly recorded, it is of unusual formation."},{"id":"13.6","original":"êkosi awa kotak oskinîkiw kâ-kîh-itât, mâtoyini, ka-nipahitin, kâ-kîh-itwêt, wâpamêw êh-tapâhtiskwêyiyit, êh-mâtoyit, êh-têyimât.","text":"êkosi awa kotak oskinîkiw kâ-kî-itât kâ-kî-itwêt wâpamêw ê-tapahtiskwêyiyit ê-mâtoyit ê-itêyimât","english":"Then that youth who had said to him, “If you weep, I will kill you,” saw him with bowed head and, as he thought, weeping.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"13.7","original":"otinam pâskisikan, ê-ntawâpamât.","text":"otinam pâskisikan ê-nitawâpamât","english":"He took his gun and went to look at him.","analysis":[{},{},{},{},{},{},{},{},{}]},{"id":"13.8","original":"êh-wâpamât, tâpwê mâtoyiwah.","text":"ê-wâpamât tâpwê mâtoyiwa","english":"When he saw him, he was really weeping.","analysis":[{},{},{},{},{},{},{},{},{}]},{"id":"13.9","original":"pâskiswêw; nipawêh.","text":"pâskiswêw nipahêw","english":"He shot and killed him.","analysis":[{},{},{},{},{},{},{}]}]},{"id":"14","sentences":[{"id":"14.1","original":"êkosi kâ-kîh-ititân.","text":"","english":"“This is what I told you.","analysis":[{},{},{},{},{}]},{"id":"14.2","original":"nimiywêyihtên, nisîm ê-kîh-nipahat, êkwah êh-nipahitân.","text":"","english":"I am glad to kill you who killed my brother.","analysis":[{},{},{},{},{}]},{"id":"14.3","original":"âh, oskinîkitik, êkâya pisiskêyimihk.","text":"","english":"Come, young men, pay no attention to him.","analysis":[{},{},{},{},{}]},{"id":"14.4","original":"êkotah ta-pa-pimisin.","text":"","english":"Let him, lie here.”","analysis":[{},{},{},{},{}]}]},{"id":"15","sentences":[{"id":"15.1","original":"êkosi sipwêhtêwak; kîwêwak.","text":"êkosi sipwêhtêwak kîwêwak","english":"So they departed; they returned home.","analysis":[{},{},{},{},{},{},{},{},{}]},{"id":"15.2","original":"nîswâw êh-nipâcik, takohtêwak wîkiwâhk;","text":"nîswâw ê-nipâcik takohtêwak wîkiwâhk","english":"After two nights on the way they reached their camp;","analysis":[{},{},{},{},{},{},{},{},{},{},{}]},{"id":"15.3","original":"misatimwah pêsiwêwak.","text":"misatimwa pêsiwêwak","english":"they brought home the horses.","analysis":[{},{},{},{},{},{},{}]},{"id":"15.4","original":"êkwah êh-âcimocik êh-nâh-nipahitocik wiyawâw, namoya ayâhciyiniwah êh-nipahikocik, mistahi owâhkomâkaniwâwah mihtâtikwak awa kâ-miyosit oskinîkiw awa mîn îskwêw kâ-nipahihcik.","text":"êkwa ê-âcimocik ê-nâh-nipahitocik wiyawâw namôya ayahciyiniwa ê-nipahikocik mistahi owâhkômâkaniwâwa mihtâtikwak awa kâ-miyosit oskinîkiw awa mîna iskwêw kâ-nipahihcik","english":"And when they told of how they had done killing among themselves, and that it was not the Blackfoot who had done killing among them, then greatly their relatives mourned for that handsome youth and for the woman who had been slain.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"16","sentences":[{"id":"16.1","original":"êkosih êyakôw âcimowin.","text":"êkosi êwako âcimowin","english":"So goes this tale.","analysis":[{},{},{},{},{},{},{},{},{}]}]}]}