{"title":"PCT 06: How Sweet-Grass Became Chief","author":"Coming-Day","body":[{"id":"1","sentences":[{"id":"1.1","original":"kayâs mitonih kisêyiniw êwakôw okimâw.","text":"kayâs mitoni kisêyiniw êwako okimâw","english":"In the time of the men of long ago he was chief.","analysis":[{},{},{},{},{},{},{},{},{},{},{},{},{}]},{"id":"1.2","original":"ôma nakîwacîhk ôtah wîkiwak.","text":"ôma nakîwacîhk ôta wîkiwak","english":"Here at  Sweet-Grass they dwelt.","analysis":[{},{},{},{},{},{},{},{},{},{},{}]},{"id":"1.3","original":"kîtahtawê kîkisêpâ otnêw misatimwah; oyahpitêw, êh-têhtapit; sipwêhtêw, êh-papâmohtêt.","text":"kîtahtawê kîkisêpâ otinêw misatimwa oyahpitêw ê-têhtapit sipwêhtêw ê-papâmohtêt","english":"One morning, he took a horse; he saddled it  and mounted; he set out to roam.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"1.4","original":"mêkwâ êh-pimohtêt, ipatinâw wâpahtam, êh-âmaciwêyit ayîsiyiniwah, nâpêwah.","text":"mêkwâ ê-pimohtêt ispatinâw wâpahtam ê-âmaciwêyit ayîsiyiniwa nâpêwa","english":"As he went along he saw someone climbing a hill, a man. He observed him, watching through a spy-glass,  this man who was looking for people.","analysis":[{},{},{},{},{},{},{},{},{},{},{},{},{},{},{},{},{},{},{}],"footnote":"?? ispatinâw ‘hill’?"},{"id":"1.5","original":"kiskêyimêw ayâhciyiniwah.","text":"kiskêyimêw ayahciyiniwa","english":"He knew him for a Blackfoot.","analysis":[{},{},{},{},{},{},{},{},{}],"footnote":"LB on {ayâhciyiniwah}:  In earlier texts I have noted the second vowel of this word as long;  later I heard it as predominantly short."},{"id":"1.6","original":"êkwah opâskisikan pîhtâsôw; môskîstawêw êh-pimisiniyit.","text":"êkwa opâskisikan pîhtâsôw môskîstawêw ê-pimisiniyit","english":"He loaded his gun and attacked him as he lay on the ground.","analysis":[{},{},{},{},{},{},{},{},{},{},{},{},{}]},{"id":"1.7","original":"êkwah êh-kîh-kiskêyihtahk aw ayâhciyiniw, nêhiyawah ê-môskîstâkot, tapasîw;","text":"êkwa ê-kî-kiskêyihtahk awa ayahciyiniw nêhiyawa ê-môskîstâkot tapasîw","english":"When the Blackfoot perceived that a Cree was attacking him, he fled;","analysis":[{},{},{},{},{},{},{},{},{},{},{},{},{},{},{},{},{}]},{"id":"1.8","original":"ê-sakâyik kotêskamôw.","text":"ê-sakâyik kotêskâmôw","english":"he hid in the bushes.","analysis":[{},{},{},{},{},{},{}]},{"id":"1.9","original":"êkosi pâskiswêw nêhiyaw.","text":"êkosi pâskiswêw nêhiyaw","english":"The Cree tried to shoot him,","analysis":[{},{},{},{},{},{},{},{},{}]},{"id":"1.10","original":"namoya matwêwiw pâskisikan.","text":"namôya matwêwêw pâskisikan","english":"but the gun did not go off.","analysis":[{},{},{},{},{},{},{},{},{}]},{"id":"1.11","original":"êkotah ê-sêskâmot, êkotaw ohci mâtâwisiwak nîsosâp iyâhciyiniwak.","text":"êkota ê-sêskâmot êkota ohci matâwisiwak nîsosâp ayahciyiniwak","english":"From the place where he had fled into the woods, twelve Blackfoot came out upon the trail.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.12","original":"êkwah nêhiyaw êh-pêyakot môskîstawêw, ê-wîh-nôtinât, a-wîh-pâskiswât.","text":"êkwa nêhiyaw ê-pêyakot môskîstawêw ê-wî-nôtinât ê-wî-pâskiswât","english":"The lone Cree attacked them, wanting to do battle and shoot them.","analysis":[{},{},{},{},{},{},{},{},{},{},{},{},{},{},{}]},{"id":"1.13","original":"tapasîwak ôki iyâhciyiniwak, êh-pêyakowit êh-kostâcik, êh-pâh-pâskisokocik.","text":"tapasîwak ôki ayahciyiniwak ê-pêyakoyit ê-kostâcik ê-pâh-pâskisokocik","english":"The Blackfoot  fled, fearing the one Cree who was shooting at them.","analysis":[{},{},{},{},{},{},{},{},{},{},{},{},{},{},{}]},{"id":"1.14","original":"kotak sakâw êkotah mînah sêskâmôwak.","text":"kotak sakâw êkota mîna sêskâmôwak","english":"They fled into another wood.","analysis":[{},{},{},{},{},{},{},{},{},{},{},{},{}]},{"id":"1.15","original":"âsay mînah mâtâwisiwak, êh-pimipahtâcik.","text":"âsay mîna matâwisiwak ê-pimipahtâcik","english":"Again they came forth in their course.","analysis":[{},{},{},{},{},{},{},{},{},{},{}]},{"id":"1.16","original":"êkwah awa nêhiyaw êh-têhtapit, êkotê mîkiwâhpah, miton ê-mihcêticik nêhiyawak, êkotê êh-itisahwât.","text":"êkwa awa nêhiyaw ê-têhtapit êkotê mîkiwâhpa mitoni ê-mihcêticik nêhiyawak êkotê ê-itisahwât","english":"But the Cree on his horse was driving them to where the Cree were many in their tents.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.17","original":"iyâhciyiniw êkotê nika-pimâtisin, êh-itêyihtahk, namoya kiskêyihtam ayîsiyiniwah nêhiyawah ê-mihcêtiyit êkotah k-êtohtêcik.","text":"ayahciyiniw ê-itêyihtahk namôya kiskêyihtam ayîsiyiniwa nêhiyawa ê-mihcêtiyit êkota kâ-itohtêcik","english":"The Blackfoot meanwhile, thinking, “In this direction  I shall escape,” did not know that there were many people, many Cree in the place to which they were going.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.18","original":"iyikohk êh-wâpamâcik nêhiyawah, êkoyikohk wayoniwak, êh-kîh-wâpamâcik mihcêt nêhiyawah.","text":"iyikohk ê-wâpamâcik nêhiyawa êkoyikohk wâyonîwak ê-kî-wâpamâcik mihcêt nêhiyawa","english":"When they saw the Cree, they turned, at the sight of the many Cree.","analysis":[{},{},{},{},{},{},{},{},{},{},{},{},{},{},{},{},{},{},{}]}]},{"id":"2","sentences":[{"id":"2.1","original":"êkwah pêyak awah nîsosâp iyâhciyiniwah êh-nawaswâtât, ê-sakâyik êyakô môskîstamwak sîpîsis.","text":"êkwa pêyak awa nîsosâp ayahciyiniwa ê-nawaswâtât ê-sakâyik êwako môskîstamwak sîpîsis","english":"Then, as the one was pursuing the twelve Blackfoot, in a wooded place they made for a creek.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.2","original":"êkotah pahkopêwak, êh-âsôwahahkik.","text":"êkota pahkopêwak ê-âsôwahahkik","english":"They went into the water to cross.","analysis":[{},{},{},{},{},{},{},{},{}]},{"id":"2.3","original":"êkotah nipîhk kôkîw pêyak ayâhciyiniw, êh-kâsôt, namoya nika-wâpamik nêhiyaw, êh-itêyihtahk.","text":"êkota nipîhk kôkîw pêyak ayahciyiniw ê-kâsot ê-itêyihtahk","english":"There one of the Blackfoot ducked under water to hide, thinking, “The Cree will not see me.”","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"2.4","original":"kotakak ôkih tapasîwak pêyakosâp; kotak sakâw êkotê sêskisiwak.","text":"kotakak ôki tapasîwak pêyakosâp kotak sakâw êkotê sêskisiwak","english":"The other eleven fled; they went into another wood.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"2.5","original":"êkotê êkwah nêhiyawak wîhkwêskawêwak, tâpiskôc wâtihkân êh-osîhtâcik iyâhciyiniwak, êh-nôtinikêcik.","text":"êkotê êkwa nêhiyawak wîhkwêskawêwak tâpiskôc wâtihkân ê-osîhtâcik ayahciyiniwak ê-nôtinikêcik","english":"There the Cree surrounded them, the Blackfoot making a kind of trench as they fought.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.6","original":"êkwah ôki nêhiyawak kisiwâk êh-itohtêcik itah êh-ayâyit iyâhciyiniwah, êkwah êwako kâ-papâ-nawaswâtât, êwako nîkânohtêw, tâpiskôc ayah simâkanis-okimâw,","text":"êkwa ôki nêhiyawak kisiwâk ê-itohtêcik ita ê-ayâyit ayahciyiniwa êkwa êwako kâ-papâ-nawaswâtât êwako nîkânohtêw tâpiskôc aya simâkanisikimâw","english":"When the Cree went near to where the Blackfoot were, then he who had pursued them, he went in the lead, like an officer,","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.7","original":"êkwah ôkih ayâhciyiniwak kisiwâk êh-wâpamâcik nêhiyawah êkwah omah wâtihkân omah k-âyâcik.","text":"êkwa ôki ayahciyiniwak kisiwâk ê-wâpamâcik nêhiyawa êkwa ôma wâtihkân ôma kâ-ayâcik","english":"and the Blackfoot saw the Cree come near the trench where they were.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.8","original":"êkwah ninisô nêhiyawak êkotah nîpawiwak wâtihkânihk cîkih.","text":"êkwa ninisô nêhiyawak êkota nîpawiwak wâtihkânihk cîki","english":"And the Cree stood there close to the pit.","analysis":[{},{},{},{},{},{},{},{},{},{},{},{},{},{},{},{},{},{},{}],"footnote":"LB on {ninisô}:  Word unknown to me; probably a mishearing."},{"id":"2.9","original":"êkwah pêyak nêhiyaw tâpiskôc omah mistik ôtah -- êh-tâh-tahkamât môhkomân ohci ayâhciyiniwah; êyako pêyak nêhiyaw kâ-tôtahk.","text":"êkwa pêyak nêhiyaw tâpiskôc ôma mistik ôta ê-tâh-tahkamât môhkomân ohci ayahciyiniwa êwako pêyak nêhiyaw kâ-tôtahk","english":"Then one Cree - holding it like this stick here - with his knife began to stab the Blackfoot; one Cree did this.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.10","original":"êkosi êkwah kahkiyaw nêhiyawak pîhtokêwak wâtihkânihk, môhkomân êh-tahkonahkik, nêhiyawak ôhi ayâhciyiniwah êh-tâh-tahkamâcik môhkomân ohci.","text":"êkosi êkwa kahkiyaw nêhiyawak pîhtokêwak wâtihkânihk môhkomân ê-tahkonahkik nêhiyawak ôhi ayahciyiniwa ê-tâh-tahkamâcik môhkomân ohci","english":"Thereupon all the Cree began to enter the trench, knife in hand, stabbing one Blackfoot after another.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.11","original":"nipahêwak;","text":"nipahêwak","english":"They slew them;","analysis":[{},{},{},{},{}]},{"id":"2.12","original":"kahkiyaw nam âwiyak pimâtisiw pêyakosâp aniki ayâhciyiniwak.","text":"kahkiyaw nama awiyak pimâtisiw pêyakosâp aniki ayahciyiniwak","english":"not one of those eleven Blackfoot was left alive.","analysis":[{},{},{},{},{},{},{},{},{},{},{},{},{},{},{},{},{}]},{"id":"2.13","original":"êkosi êkwah môhkomân ohci êh-manisamawâcik, ostikwâniyiwah êh-manisamwâcik nêhiyawak.","text":"êkosi êkwa môhkomân ohci ê-manisamawâcik ostikwâniyiwa ê-manisamawâcik nêhiyawak","english":"Then with their knives they scalped them; the Cree cut the scalps from their heads.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"2.14","original":"êkosi poyôwak.","text":"êkosi poyôwak","english":"Then they ceased.","analysis":[{},{},{},{},{},{},{}]},{"id":"2.15","original":"ayis mêscihêwak; êyak ohci kâ-poyocik.","text":"ayis mêscihêwak êwako ohci kâ-poyocik","english":"They had finished them all; that was why they ceased.","analysis":[{},{},{},{},{},{},{},{},{},{},{},{},{}]},{"id":"2.16","original":"êkotaw ohci ana kâ-pêyakot, nistam kâ-wâpamât ôhi ayâhciyiniwah, êwak ôhci mistahi kîh-okimâwiw.","text":"êkota ohci ana kâ-pêyakot nistam kâ-wâpamât ôhi ayahciyiniwa êwako ohci mistahi kî-okimâwiw","english":"For this exploit he who had gone alone, and had first seen those Blackfoot, he became a great chief for this exploit.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.17","original":"êwak ôma swît-kwâs isiyihkâsôw, owîhkasko-kisêyin isiyihkâsôw.","text":"êwako ôma swît-kwâs isiyîhkâsôw wîhkasko-kisêyin isiyîhkâsôw","english":"His name was Sweet-Grass.","analysis":[{},{},{},{},{},{},{},{},{},{},{},{},{},{},{}]},{"id":"2.18","original":"êwakô ê-kîh-okimâwit, kayâs kisêyiniwak.","text":"êwako ê-kî-okimâwit kayâs kisêyiniwak","english":"He was chief among the men of old.","analysis":[{},{},{},{},{},{},{},{},{},{},{}]}]},{"id":"3","sentences":[{"id":"3.1","original":"êwakô kayâs âcimôwin.","text":"êwako kayâs âcimôwin","english":"This is a story of long ago.","analysis":[{},{},{},{},{},{},{},{},{}]},{"id":"3.2","original":"êwakô otaskîhk kâ-pêhtamân oma otâcimôwin, êkotah êh-apiyân otaskihk oma kw-otinamân âcimôwin.","text":"êwako otaskîhk kâ-pêhtamân ôma otâcimôwin êkota ê-apiyân otaskihk ôma kâ-otinamân âcimôwin","english":"In his land I heard this story of him; even here where I sit, in this his land I learned this story.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"3.3","original":"êkosi.","text":"êkosi","english":"That is all.","analysis":[{},{},{},{},{}]}]}]}