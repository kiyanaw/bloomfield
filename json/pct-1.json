{"title":"PCT 01:  Ancient Life. The Sun-Dance","author":"Louis Moosomin","body":[{"id":"1","sentences":[{"id":"1.1","original":"kayâs ayîsiyiniwak mistahi kîh-kitimâkisiwak, oskac ôtêh êh-ayâcik, nama kêkway ohci ki-pakitinikôwisiwak.","text":"kayâs ayîsiyiniwak mistahi kî-kitimâkisiwak oskac ôtê ê-ayâcik nama kêkway ohci kî-pakitinikôwisiwak","english":"The people of old were in a piteous state, when first they lived here on earth. The Higher Powers had put them down here with nothing at all.","analysis":[{"surface":"kayâs","analysis":["kayâs+Ipc"]},{"surface":"ayîsiyiniwak","analysis":["ayisiyiniw+N+A+Pl"]},{"surface":"mistahi","analysis":["mistahi+Ipc"]},{"surface":"kî-kitimâkisiwak","analysis":["PV/ki+kitimâkisiw+V+AI+Ind+3Pl"]},{"surface":"oskac","analysis":["oskac+Ipc"]},{"surface":"ôtê","analysis":["ôtê+Ipc"]},{"surface":"ê-ayâcik","analysis":["PV/e+ayâwêw+V+TA+Cnj+X+3PlO","PV/e+ayâw+V+AI+Cnj+3Pl","PV/e+ayâw+V+TI+Cnj+3Pl"]},{"surface":"nama","analysis":["nama+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"kî-pakitinikôwisiwak","analysis":["PV/ki+pakitinikowisiw+V+AI+Ind+3Pl"]}]},{"id":"1.2","original":"kîh-mosêskatêwak.","text":"kî-mosêskatêwak","english":"They went naked.","analysis":[{"surface":"kî-mosêskatêwak","analysis":["PV/ki+mosêskatêw+V+AI+Ind+3Pl"]}]},{"id":"1.3","original":"nama kêkway ayôwinisah ohc âyâwak; nama kêkway môhkomân.","text":"nama kêkway ayiwinisa ohci ayâwak nama kêkway môhkomân","english":"They had no clothes, no knives.","analysis":[{"surface":"nama","analysis":["nama+Ipc"]},{"surface":"ayiwinisa","analysis":["ayiwinisa+N+I+Pl","ayiwin+N+I+Der/Dim+N+I+Pl"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"ayâwak","analysis":["ayâw+V+AI+Ind+3Pl","ayâw+V+TI+Ind+3Pl"]},{"surface":"nama","analysis":["nama+Ipc"]},{"surface":"môhkomân","analysis":["môhkomân+N+I+Sg"]}]},{"id":"1.4","original":"nayêstaw oskan kîh-omôhkomâniwak.","text":"nayêstaw oskan kî-omôhkomâniwak","english":"All they had for a knife was a bone.","analysis":[{"surface":"nayêstaw","analysis":["nayêstaw+Ipc"]},{"surface":"oskan","analysis":["oskan+N+I+Sg","miskan+N+I+D+Px3Sg+Sg","niskan+N+I+D+Px3Sg+Sg"]},{"surface":"kî-omôhkomâniwak","analysis":["PV/ki+omôhkomâniw+V+AI+Ind+3Pl"]}]},{"id":"1.5","original":"nama kêkway ohc âyâwak iskotêw.","text":"nama kêkway ohci ayâwak iskotêw","english":"From the beginning they had no fire.","analysis":[{"surface":"nama","analysis":["nama+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"ayâwak","analysis":["ayâw+V+AI+Ind+3Pl","ayâw+V+TI+Ind+3Pl"]},{"surface":"iskotêw","analysis":["iskotêw+N+I+Sg"]}]},{"id":"1.6","original":"acosis pikoh kîh-ohcih-nipahêwak pisiskiwah, oskanah êh-kikamohtâcik wîpisisiwâhk.","text":"acosis piko kî-ohci-nipahêwak pisiskiwa oskana ê-kikamohtâcik wîpisisiwâhk","english":"With merely an arrow they killed animals, fastening bones to their arrows.","analysis":[{"surface":"acosis","analysis":["acosis+N+A+Sg","atos+N+A+Der/Dim+N+A+Sg"]},{"surface":"piko","analysis":["pihko+N+I+Sg","piko+Ipc"]},{"surface":"kî-ohci-nipahêwak","analysis":["PV/ki+PV/ohci+nipahêw+V+TA+Ind+3Pl+4Sg/PlO"]},{"surface":"pisiskiwa","analysis":["pisiskiw+N+A+Obv"]},{"surface":"oskana","analysis":["oskan+N+I+Pl","miskan+N+I+D+Px3Sg+Pl","niskan+N+I+D+Px3Sg+Pl"]},{"surface":"ê-kikamohtâcik","analysis":["PV/e+kikamohtâw+V+TI+Cnj+3Pl"]}]},{"id":"1.7","original":"nama kêkway; kîh-kitimâkisiwak.","text":"nama kêkway kî-kitimâkisiwak","english":"They had nothing; they were in a piteous state.","analysis":[{"surface":"nama","analysis":["nama+Ipc"]},{"surface":"kî-kitimâkisiwak","analysis":["PV/ki+kitimâkisiw+V+AI+Ind+3Pl"]}]},{"id":"1.8","original":"kîtahtawê iskotêw kîh-osîhtamâsôwak, ômis êh-tôtahkik;","text":"kîtahtawê iskotêw kî-osîhtamâsôwak ômisi ê-tôtahkik","english":"Presently they made fire for themselves, doing it like this;","analysis":[{"surface":"kîtahtawê","analysis":["PV/ket+âhtawêw+V+AI+Imp+Imm+2Sg+Err/Orth","PV/ket+atâwêw+V+AI+Imp+Imm+2Sg+Err/Orth","kîtahtawê+Ipc","kêtahtawê+Ipc"]},{"surface":"iskotêw","analysis":["iskotêw+N+I+Sg"]},{"surface":"kî-osîhtamâsôwak","analysis":["PV/ki+osîhtamâsow+V+AI+Ind+3Pl"]},{"surface":"ômisi","analysis":["omisiw+V+AI+Imp+Imm+2Sg","PV/o+mîsîw+V+AI+Imp+Imm+2Sg+Err/Orth","omisi+Ipc"]},{"surface":"ê-tôtahkik","analysis":["PV/e+tôtâkêw+V+AI+Cnj+X","PV/e+tôtam+V+TI+Cnj+3Pl"]}],"footnote":"LB: Unfortunately I did not record the gesture."},{"id":"1.9","original":"êh-kisitêyik, piyisk êkotah kîh-ôtinamwak iskotêw.","text":"ê-kisitêyik piyisk êkota kî-otinamwak iskotêw","english":"when it was hot, they got fire from it.","analysis":[{"surface":"ê-kisitêyik","analysis":["PV/e+kîsitêw+V+II+Cnj+4Sg","PV/e+kisitêw+V+II+Cnj+4Sg"]},{"surface":"piyisk","analysis":["piyisk+Ipc"]},{"surface":"êkota","analysis":["êkota+Ipc"]},{"surface":"kî-otinamwak","analysis":["PV/ki+ohtinam+V+TI+Ind+3Pl","PV/ki+otinam+V+TI+Ind+3Pl"]},{"surface":"iskotêw","analysis":["iskotêw+N+I+Sg"]}],"footnote":"LB: Probably {kîh-ohtinamwak}."},{"id":"1.10","original":"piyisk asiniyah êh-pakamahwâcik, ê-wâsaskotêpayiyit, êkotê êkwah kiy-ôhtinamwak iskotêw ayîsiyiniwak.","text":"piyisk asiniya ê-pakamahwâcik ê-wâsaskotêpayiyit êkotê êkwa kî-ohtinamwak iskotêw ayîsiyiniwak","english":"Also they pounded a stone, and when it sent out sparks, from this, too, the people got fire.","analysis":[{"surface":"piyisk","analysis":["piyisk+Ipc"]},{"surface":"asiniya","analysis":["asiniy+N+I+Pl","asiniy+N+A+Obv"]},{"surface":"ê-pakamahwâcik","analysis":["PV/e+pakamahwêsiw+V+TA+Cnj+2Sg+3PlO","PV/e+pakamahwêsiw+V+TA+Cnj+3Pl+4Sg/PlO","PV/e+pakamahwêw+V+TA+Cnj+2Sg+3PlO","PV/e+pakamahwêw+V+TA+Cnj+3Pl+4Sg/PlO"]},{"surface":"ê-wâsaskotêpayiyit","analysis":["PV/e+wâsaskotêpayiw+V+AI+Cnj+4Sg/Pl"]},{"surface":"êkotê","analysis":["êkotê+Ipc"]},{"surface":"êkwa","analysis":["êkwa+Ipc"]},{"surface":"kî-ohtinamwak","analysis":["PV/ki+ohtinam+V+TI+Ind+3Pl","PV/ki+otinam+V+TI+Ind+3Pl"]},{"surface":"iskotêw","analysis":["iskotêw+N+I+Sg"]},{"surface":"ayîsiyiniwak","analysis":["ayisiyiniw+N+A+Pl"]}]},{"id":"1.11","original":"êkwah asiskiy kih-otaskihkowak.","text":"êkwa asiskiy kî-otaskihkowak","english":"Their pots and kettles were of earth.","analysis":[{"surface":"êkwa","analysis":["êkwa+Ipc"]},{"surface":"asiskiy","analysis":["asiskiy+N+I+Sg"]}]},{"id":"1.12","original":"mînah kîh-wâtihkêwak, pahkêkin êh-asiwatâcik, asiniyah êh-kisâpiskiswâcik; êyakôh ohci wiyâs êh-kîsisahkik.","text":"mîna kî-wâtihkêwak pahkêkin ê-asiwatâcik asiniya ê-kisâpiskiswâcik êwako ohci wiyâs ê-kîsisahkik","english":"Also, they would dig a hole and put in a hide, and heat some stones; in this way they cooked meat.","analysis":[{"surface":"mîna","analysis":["mîna+Ipc"]},{"surface":"kî-wâtihkêwak","analysis":["PV/ki+wâtihkêw+V+AI+Ind+3Pl"]},{"surface":"pahkêkin","analysis":["pahkêkin+N+I+Sg"]},{"surface":"ê-asiwatâcik","analysis":["PV/e+asiwatâw+V+TI+Cnj+3Pl"]},{"surface":"asiniya","analysis":["asiniy+N+I+Pl","asiniy+N+A+Obv"]},{"surface":"ê-kisâpiskiswâcik","analysis":["PV/e+kisâpiskiswêw+V+TA+Cnj+2Sg+3PlO","PV/e+kisâpiskiswêw+V+TA+Cnj+3Pl+4Sg/PlO"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"wiyâs","analysis":["wiyâs+N+I+Sg","wiyaw+N+I+D+Der/Dim+N+I+D+Px3Sg+Sg","niyaw+N+I+D+Der/Dim+N+I+D+Px3Sg+Sg"]},{"surface":"ê-kîsisahkik","analysis":["PV/e+kîsisam+V+TI+Cnj+3Pl","PV/e+kisisam+V+TI+Cnj+3Pl"]}]},{"id":"1.13","original":"êkwah kîtahtawê amiskwayânah kîh-otayôwinisiwak.","text":"êkwa kîtahtawê amiskwayâna kî-otayôwinisiwak","english":"Then in time they began to have beaver-pelts for their clothes.","analysis":[{"surface":"êkwa","analysis":["êkwa+Ipc"]},{"surface":"kîtahtawê","analysis":["PV/ket+âhtawêw+V+AI+Imp+Imm+2Sg+Err/Orth","PV/ket+atâwêw+V+AI+Imp+Imm+2Sg+Err/Orth","kîtahtawê+Ipc","kêtahtawê+Ipc"]},{"surface":"amiskwayâna","analysis":["amiskwayân+N+A+Obv"]}]}]},{"id":"2","sentences":[{"id":"2.1","original":"kîtahtawê pêyak kîh-pawâtam ê-wîh-kapâyit môniyâw-iyiniwa wâpiski-wiyâsah.","text":"kîtahtawê pêyak kî-pawâtam ê-wî-kapâyit môniyâw-iyiniwa wâpiski-wiyâsa","english":"Then at one time a certain man dreamt that the Canadian, the White Man, would land here.","analysis":[{"surface":"kîtahtawê","analysis":["PV/ket+âhtawêw+V+AI+Imp+Imm+2Sg+Err/Orth","PV/ket+atâwêw+V+AI+Imp+Imm+2Sg+Err/Orth","kîtahtawê+Ipc","kêtahtawê+Ipc"]},{"surface":"pêyak","analysis":["pêyak+Ipc","pêyak+Num+Ipc"]},{"surface":"kî-pawâtam","analysis":["PV/ki+pawâtam+V+TI+Ind+3Sg"]},{"surface":"ê-wî-kapâyit","analysis":["PV/e+PV/wi+kapâw+V+AI+Cnj+4Sg/Pl"]},{"surface":"môniyâw-iyiniwa","analysis":["môniyâw-iyiniw+N+A+Obv"]},{"surface":"wâpiski-wiyâsa","analysis":["wâpiski-wiyâs+N+I+Pl"]}]},{"id":"2.2","original":"âcimôw tâyispîhk ta-kapâyit.","text":"âcimôw tâyispîhk ta-kapâyit","english":"He told when they would land.","analysis":[{"surface":"âcimôw","analysis":["PV/ahci+mowêw+V+TA+Imp+Imm+2Sg+3SgO+Err/Orth","âcimow+V+AI+Ind+3Sg"]},{"surface":"ta-kapâyit","analysis":["PV/ta+kapâw+V+AI+Cnj+4Sg/Pl"]}]},{"id":"2.3","original":"tâpwê ânwêhtawâw; âtiht tâpwêhtâk.","text":"tâpwê ânwêhtawâw âtiht tâpwêhtâk","english":"Truly, he was not given credence; only some believed him.","analysis":[{"surface":"tâpwê","analysis":["tâpwêw+V+AI+Imp+Imm+2Sg","tâpwê+Ipc"]},{"surface":"ânwêhtawâw","analysis":["ânwêhtawêw+V+TA+Ind+X+3SgO"]},{"surface":"âtiht","analysis":["âtiht+Ipc"]},{"surface":"tâpwêhtâk","analysis":["tâpwêhtawêw+V+TA+Ind+4Sg/Pl+3SgO"]}]},{"id":"2.4","original":"êkwah êkotê mâmihk ispiciwak, cîkih kihcikamihk.","text":"êkwa êkotê mâmihk ispiciwak cîki kihcikamîhk","english":"Then they moved their camp out there to the east, close to the great sea.","analysis":[{"surface":"êkwa","analysis":["êkwa+Ipc"]},{"surface":"êkotê","analysis":["êkotê+Ipc"]},{"surface":"mâmihk","analysis":["RdplW+miyêw+V+TA+Imp+Imm+2Sg+3PlO+Err/Orth","RdplW+miyêw+V+TA+Imp+Imm+2Pl+1SgO+Err/Orth","RdplW+miyêw+V+TA+Imp+Imm+2Pl+3SgO+Err/Orth","RdplW+miyêw+V+TA+Ind+4Sg/Pl+3SgO+Err/Orth","RdplW+miyêw+V+TA+Ind+4Sg/Pl+3SgO+Err/Orth","RdplW+miyêw+V+TA+Ind+4Sg/Pl+3SgO+Err/Orth","RdplW+miyêw+V+TA+Ind+4Sg/Pl+3SgO+Err/Orth","mâmihk+Ipc"]},{"surface":"ispiciwak","analysis":["ispiciw+V+AI+Ind+3Pl","PV/isi+piciw+V+AI+Ind+3Pl+Err/Orth"]},{"surface":"cîki","analysis":["cîki+Ipc","cihkê+Ipc"]},{"surface":"kihcikamîhk","analysis":["kihcikamiy+N+I+Loc","kihcikamiw+N+I+Loc","kihcikamîhk+Ipc"]}]}]},{"id":"3","sentences":[{"id":"3.1","original":"êkwah wîpac kâ-wih-pê-kapâcik! itwêw;","text":"itwêw","english":"“Now the time is close at hand when they will land!” he said;","analysis":[[{"surface":"êkwa","analysis":["êkwa+Ipc"]},{"surface":"wîpac","analysis":["wîpac+Ipc"]},{"surface":"kâ-wî-pê-kapâcik","analysis":["PV/kaa+PV/wi+PV/pe+kapâw+V+AI+Cnj+3Pl"]}],{"surface":"itwêw","analysis":["itwêw+V+AI+Ind+3Sg"]}]},{"id":"3.2","original":"mâskôc ahpôh mitoni kiyipah, itêw ayîsiyiniwah.","text":"itêw ayîsiyiniwa","english":"“Surely very soon,” he told the people.","analysis":[[{"surface":"mâskôc","analysis":["mâskôc+Ipc"]},{"surface":"ahpô","analysis":["ahpô+Ipc"]},{"surface":"mitoni","analysis":["mitoni+Ipc","mêtoni+Ipc"]},{"surface":"kiyipa","analysis":["kiyipa+Ipc"]}],{"surface":"itêw","analysis":["iyihtêw+V+II+Ind+3Sg","itêw+V+TA+Ind+3Sg+4Sg/PlO"]},{"surface":"ayîsiyiniwa","analysis":["ayisiyiniw+N+A+Obv"]}]}]},{"id":"4","sentences":[{"id":"4.1","original":"tahtoh kîkisêpâ ntaw-ây-itâpiw mâna nipîhk.","text":"tahto kîkisêpâ nitawi-ay-itâpiw mâna nipîhk","english":"Every morning he would go and look out upon the water.","analysis":[{"surface":"tahto","analysis":["tahto+Ipc"]},{"surface":"kîkisêpâ","analysis":["kîkisêpâ+Ipc+Err/Orth","kîkisêpâ+Ipc"]},{"surface":"nitawi-ay-itâpiw","analysis":["PV/nitawi+RdplW+itâhpiw+V+AI+Ind+3Sg","PV/nitawi+RdplW+itâpiw+V+AI+Ind+3Sg","PV/nitawi+RdplW+itapiw+V+AI+Ind+3Sg","PV/nitawi+ay-itâpiw+V+AI+Ind+3Sg","PV/nitawi+PV/ayi+itâhpiw+V+AI+Ind+3Sg","PV/nitawi+PV/ayi+itâpiw+V+AI+Ind+3Sg","PV/nitawi+PV/ayi+itapiw+V+AI+Ind+3Sg"]},{"surface":"mâna","analysis":["mâna+Ipc"]},{"surface":"nipîhk","analysis":["nîpiy+N+I+Loc","nipiy+N+I+Loc","IC+nipiw+V+AI+Cnj+X","nipiw+V+AI+Imp+Imm+2Pl","nipiw+V+AI+Imp+Imm+2Pl","nipiw+V+AI+Imp+Imm+2Pl","nipiw+V+AI+Imp+Imm+2Pl","nipêhêw+V+TA+Imp+Imm+2Sg+3PlO","nipêhêw+V+TA+Imp+Imm+2Pl+3SgO","nipêhêw+V+TA+Imp+Imm+2Pl+1SgO","pêhêw+V+TA+Ind+3Sg+1SgO","nipêhêw+V+TA+Ind+4Sg/Pl+3SgO"]}]},{"id":"4.2","original":"kîtahtawê kâ-pêcâpahtahk cîmânah.","text":"kîtahtawê kâ-pêtisâpahtahk cîmâna","english":"Then at one time he saw boats coming.","analysis":[{"surface":"kîtahtawê","analysis":["PV/ket+âhtawêw+V+AI+Imp+Imm+2Sg+Err/Orth","PV/ket+atâwêw+V+AI+Imp+Imm+2Sg+Err/Orth","kîtahtawê+Ipc","kêtahtawê+Ipc"]},{"surface":"kâ-pêtisâpahtahk","analysis":["PV/kaa+pêtisâpahtam+V+TI+Cnj+3Sg","PV/ka+pêtisâpahtam+V+TI+Cnj+3Sg"]},{"surface":"cîmâna","analysis":["cîmân+N+I+Pl"]}]}]},{"id":"5","sentences":[{"id":"5.1","original":"ôtah êh-pê-takohtêyit, sakicihcênitôwak; atamiskotâtôwak.","text":"ôta ê-pê-takohtêyit sakicihcênitôwak atamiskotâtôwak","english":"When the others arrived there, they shook each other by the hand and greeted each other.","analysis":[{"surface":"ôta","analysis":["ôta+Ipc"]},{"surface":"ê-pê-takohtêyit","analysis":["PV/e+PV/pe+takohtêw+V+AI+Cnj+4Sg/Pl"]},{"surface":"sakicihcênitôwak","analysis":["sakicihcênitowak+V+AI+Ind+3Pl"]},{"surface":"atamiskotâtôwak","analysis":["atamiskotâtowak+V+AI+Ind+3Pl","PV/ata+miskotâtowak+V+AI+Ind+3Pl+Err/Orth"]}]},{"id":"5.2","original":"cikêmâ êkosi nistam kâ-isih-wâpamât ayîsiyiniw wâpiski-wiyâsah.","text":"cikêmâ êkosi nistam kâ-isi-wâpamât ayîsiyiniw wâpiski-wiyâsa","english":"For, indeed, thus it was that the Indian first saw the Whiteskin.","analysis":[{"surface":"cikêmâ","analysis":["cikêmâ+Ipc"]},{"surface":"êkosi","analysis":["êkosi+Ipc"]},{"surface":"nistam","analysis":["nistam+Ipc"]},{"surface":"kâ-isi-wâpamât","analysis":["PV/kaa+PV/isi+wâpamêw+V+TA+Cnj+2Sg+3SgO","PV/kaa+PV/isi+wâpamêw+V+TA+Cnj+3Sg+4Sg/PlO","PV/ka+PV/isi+wâpamêw+V+TA+Cnj+2Sg+3SgO","PV/ka+PV/isi+wâpamêw+V+TA+Cnj+3Sg+4Sg/PlO"]},{"surface":"ayîsiyiniw","analysis":["ayisiyiniw+N+A+Sg"]},{"surface":"wâpiski-wiyâsa","analysis":["wâpiski-wiyâs+N+I+Pl"]}],"footnote":"LB on {ayîsiyiniw}:  Here unmistakably “Indian”; below {nêhiyaw}: “Cree” (kept in translation) is probably meant in the same way.  The proper term {wâpiski-wiyâs}: “white-flesh, white man” alternates with {môniyâw}: “Canadian” (kept in translation)."},{"id":"5.3","original":"kahkiyaw kêkway kîh-miyik kit-ôh-pimâtisit : môhkoman, pâskisikan, kit-âpacihtât kahkiyaw kêkway pâskisikêwin.","text":"kahkiyaw kêkway kî-miyik kita-ôh-pimâtisit môhkomân pâskisikan kita-âpacihtât kahkiyaw kêkway pâskisikêwin","english":"They gave him everything to live by:  the knife and the gun and all kinds of ammunition for his use.","analysis":[{"surface":"kahkiyaw","analysis":["kahkiyaw+Ipc"]},{"surface":"kî-miyik","analysis":["PV/kiyi+miyêw+V+TA+Cnj+2Pl+1SgO","PV/ke+miyêw+V+TA+Cnj+2Pl+1SgO"]},{"surface":"kita-ôh-pimâtisit","analysis":["PV/kita+PV/oh+pimâtisiw+V+AI+Cnj+3Sg","PV/kita+PV/oh+pimâtisiw+V+AI+Cnj+4Sg/Pl"]},{"surface":"môhkomân","analysis":["môhkomân+N+I+Sg"]},{"surface":"pâskisikan","analysis":["pâskisikan+N+I+Sg"]},{"surface":"kita-âpacihtât","analysis":["PV/kita+âpacihtâw+V+TI+Cnj+3Sg"]},{"surface":"kahkiyaw","analysis":["kahkiyaw+Ipc"]},{"surface":"pâskisikêwin","analysis":["pâskisikêwin+N+I+Sg"]}]},{"id":"5.4","original":"êkosi êkotah ohci kiskinôhamawâw kit-êsi-pamihtât pâskisikan.","text":"êkosi êkota ohci kiskinôhamawâw kita-isi-pamihtât pâskisikan","english":"So then he began to be taught how to take care of a gun.","analysis":[{"surface":"êkosi","analysis":["êkosi+Ipc"]},{"surface":"êkota","analysis":["êkota+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"kita-isi-pamihtât","analysis":["PV/kita+PV/isi+pamihtâw+V+TI+Cnj+3Sg"]},{"surface":"pâskisikan","analysis":["pâskisikan+N+I+Sg"]}]},{"id":"5.5","original":"êkotah ohci êkwah ati-miyw-âyâwak ayîsiyiniwak.","text":"êkota ohci êkwa ati-miyw-âyâwak ayîsiyiniwak","english":"From that time on the Indians were well off.","analysis":[{"surface":"êkota","analysis":["êkota+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"êkwa","analysis":["êkwa+Ipc"]},{"surface":"ati-miyw-âyâwak","analysis":["ati-miyw-âyâw+V+AI+Ind+3Pl","PV/ati+miyw-âyâw+V+AI+Ind+3Pl"]},{"surface":"ayîsiyiniwak","analysis":["ayisiyiniw+N+A+Pl"]}]},{"id":"5.6","original":"kîtahtawê êkotah ohci piyisk atimwah ayâwêwak, êh-otâpahâcik.","text":"kîtahtawê êkota ohci piyisk atimwa ayâwêwak ê-otâpahâcik","english":"At a certain time after this they began to have horses to pull their loads.","analysis":[{"surface":"kîtahtawê","analysis":["PV/ket+âhtawêw+V+AI+Imp+Imm+2Sg+Err/Orth","PV/ket+atâwêw+V+AI+Imp+Imm+2Sg+Err/Orth","kîtahtawê+Ipc","kêtahtawê+Ipc"]},{"surface":"êkota","analysis":["êkota+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"piyisk","analysis":["piyisk+Ipc"]},{"surface":"atimwa","analysis":["atim+N+A+Obv"]},{"surface":"ayâwêwak","analysis":["ayâwêw+V+TA+Ind+3Pl+4Sg/PlO"]},{"surface":"ê-otâpahâcik","analysis":["PV/e+otâpahêw+V+TA+Cnj+2Sg+3PlO","PV/e+otâpahêw+V+TA+Cnj+3Pl+4Sg/PlO"]}],"footnote":"LB on {atimwah}: Properly “dogs”, but often used for {misatim}: “horse”; that this is here the case is shown by the next sentence."},{"id":"5.7","original":"ôtêh pikoh nimitâw ayîsiyiniwak okîh-ayâwâhtawâw kayahtê misatimwah;","text":"ôtê piko nimitaw ayîsiyiniwak okî-ayâwâhtâwâw kayâhtê misatimwa","english":"And, strangely enough, it was only the people in the south who had horses;","analysis":[{"surface":"ôtê","analysis":["ôtê+Ipc"]},{"surface":"piko","analysis":["pihko+N+I+Sg","piko+Ipc"]},{"surface":"nimitaw","analysis":["nîmihtâw+V+TI+Ind+3Sg","nimitaw+Ipc"]},{"surface":"ayîsiyiniwak","analysis":["ayisiyiniw+N+A+Pl"]},{"surface":"kayâhtê","analysis":["kayâhtê+Ipc"]},{"surface":"misatimwa","analysis":["misatim+N+A+Obv"]}]},{"id":"5.8","original":"nama wîhkâc ohc âyâwêw ayîsiyiniw nâtakâm k-êtapit.","text":"nama wîhkâc ohci ayâwêw ayîsiyiniw nâtakâm kâ-itapit","english":"the Indian who dwells in the north from that time to this has never had horses.","analysis":[{"surface":"nama","analysis":["nama+Ipc"]},{"surface":"wîhkâc","analysis":["wîhkâc+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"ayâwêw","analysis":["ayâwêw+V+TA+Ind+3Sg+4Sg/PlO"]},{"surface":"ayîsiyiniw","analysis":["ayisiyiniw+N+A+Sg"]},{"surface":"nâtakâm","analysis":["nâtakâm+Ipc"]},{"surface":"kâ-itapit","analysis":["PV/kaa+itâhpiw+V+AI+Cnj+3Sg","PV/kaa+itâhpiw+V+AI+Cnj+4Sg/Pl","PV/kaa+itâpiw+V+AI+Cnj+3Sg","PV/kaa+itâpiw+V+AI+Cnj+4Sg/Pl","PV/kaa+itapiw+V+AI+Cnj+3Sg","PV/kaa+itapiw+V+AI+Cnj+4Sg/Pl","PV/ka+itâhpiw+V+AI+Cnj+3Sg","PV/ka+itâhpiw+V+AI+Cnj+4Sg/Pl","PV/ka+itâpiw+V+AI+Cnj+3Sg","PV/ka+itâpiw+V+AI+Cnj+4Sg/Pl","PV/ka+itapiw+V+AI+Cnj+3Sg","PV/ka+itapiw+V+AI+Cnj+4Sg/Pl"]}]}]},{"id":"6","sentences":[{"id":"6.1","original":"kîtahtawêh osâm êkâ kêkway êh-ayâcik mâmoscikêwin, kîtahtawê pêyak nâpêw otawâsimisah êh-nâ-nipahâpâkwêyit ,--","text":"kîtahtawê osâm êkâ kêkway ê-ayâcik mawimoscikêwin kîtahtawê pêyak nâpêw otawâsimisa ê-nâ-nipahâpâkwêyit","english":"Presently, because they had no way of worship, presently a certain man whose children had suffered to the point of death from thirst, --","analysis":[{"surface":"kîtahtawê","analysis":["PV/ket+âhtawêw+V+AI+Imp+Imm+2Sg+Err/Orth","PV/ket+atâwêw+V+AI+Imp+Imm+2Sg+Err/Orth","kîtahtawê+Ipc","kêtahtawê+Ipc"]},{"surface":"osâm","analysis":["osam+V+TI+Ind+3Sg","osâm+Ipc"]},{"surface":"êkâ","analysis":["êkâ+Ipc"]},{"surface":"ê-ayâcik","analysis":["PV/e+ayâwêw+V+TA+Cnj+X+3PlO","PV/e+ayâw+V+AI+Cnj+3Pl","PV/e+ayâw+V+TI+Cnj+3Pl"]},{"surface":"mawimoscikêwin","analysis":["mawimoscikêwin+N+I+Sg"]},{"surface":"kîtahtawê","analysis":["PV/ket+âhtawêw+V+AI+Imp+Imm+2Sg+Err/Orth","PV/ket+atâwêw+V+AI+Imp+Imm+2Sg+Err/Orth","kîtahtawê+Ipc","kêtahtawê+Ipc"]},{"surface":"pêyak","analysis":["pêyak+Ipc","pêyak+Num+Ipc"]},{"surface":"nâpêw","analysis":["nâpêw+N+A+Sg"]},{"surface":"otawâsimisa","analysis":["nitawâsimis+N+A+D+Px3Sg+Obv"]},{"surface":"ê-nâ-nipahâpâkwêyit","analysis":["PV/e+RdplW+nipahâpâkwêw+V+AI+Cnj+4Sg/Pl"]}]},{"id":"6.2","original":"kayâs êsah nama wîhkâc kêkway ômah askîhk ohcih ohpikin;","text":"kayâs êsa nama wîhkâc kêkway ôma askîhk ohci ohpikin","english":"for it seems that of old nothing ever grew from the earth;","analysis":[{"surface":"kayâs","analysis":["kayâs+Ipc"]},{"surface":"êsa","analysis":["êsa+N+A+Sg","êsa+N+A+Obv","êsa+Ipc"]},{"surface":"nama","analysis":["nama+Ipc"]},{"surface":"wîhkâc","analysis":["wîhkâc+Ipc"]},{"surface":"ôma","analysis":["ôma+Ipc","ôma+Pron+Dem+Prox+I+Sg","ôma+Pron+Def+Prox+I+Sg"]},{"surface":"askîhk","analysis":["askiya+N+I+Loc","askiy+N+I+Loc","askihk+N+A+Sg","askîhk+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"ohpikin","analysis":["PV/o+pîhkinêw+V+TA+Imp+Imm+2Sg+3SgO+Err/Orth","PV/o+pîhkinêw+V+TA+Imp+Imm+2Sg+3SgO+Err/Orth","PV/o+pîhkinêw+V+TA+Imp+Imm+2Sg+3SgO+Err/Orth","PV/o+pîhkinêw+V+TA+Imp+Imm+2Sg+3SgO+Err/Orth","PV/oh+pîhkinêw+V+TA+Imp+Imm+2Sg+3SgO+Err/Orth","ohpikin+V+II+Ind+3Sg"]}]},{"id":"6.3","original":"ahpôh maskosiyah kîh-kîsitêwa ,--","text":"ahpô maskosiya kî-kîsitêwa","english":"only grass ripened, --","analysis":[{"surface":"ahpô","analysis":["ahpô+Ipc"]},{"surface":"maskosiya","analysis":["maskosiy+N+I+Pl"]},{"surface":"kî-kîsitêwa","analysis":["PV/ki+kîsitêw+V+II+Ind+3Pl","PV/ki+kisitêw+V+II+Ind+3Pl"]}]},{"id":"6.4","original":"êkwah pêyak nâpêw osâm mistahih êh-miywâtisit, kîtahtawê kâ-wîhtamâkot okîsikowah, hâw, kik-êtohtahitin itêh kit-ôh-pimâtisiyin.","text":"êkwa pêyak nâpêw osâm mistahi ê-miywâtisit kîtahtawê kâ-wîhtamâkot okîsikowa","english":"then a certain man who was very good, was told by the dwellers in the sky, “Now I will take you whence you will have your source of life.”","analysis":[{"surface":"êkwa","analysis":["êkwa+Ipc"]},{"surface":"pêyak","analysis":["pêyak+Ipc","pêyak+Num+Ipc"]},{"surface":"nâpêw","analysis":["nâpêw+N+A+Sg"]},{"surface":"osâm","analysis":["osam+V+TI+Ind+3Sg","osâm+Ipc"]},{"surface":"mistahi","analysis":["mistahi+Ipc"]},{"surface":"ê-miywâtisit","analysis":["PV/e+miywâtisiw+V+AI+Cnj+3Sg","PV/e+miywâtisiw+V+AI+Cnj+4Sg/Pl"]},{"surface":"kîtahtawê","analysis":["PV/ket+âhtawêw+V+AI+Imp+Imm+2Sg+Err/Orth","PV/ket+atâwêw+V+AI+Imp+Imm+2Sg+Err/Orth","kîtahtawê+Ipc","kêtahtawê+Ipc"]},{"surface":"kâ-wîhtamâkot","analysis":["PV/kaa+wîhtamawêw+V+TA+Cnj+4Sg/Pl+3SgO","PV/ka+wîhtamawêw+V+TA+Cnj+4Sg/Pl+3SgO"]},{"surface":"okîsikowa","analysis":["okîsikow+N+A+Obv"]},[{"surface":"hâw","analysis":["hâw+Ipc+Interj"]},{"surface":"kika-itohtahitin","analysis":["PV/ka+itohtahêw+V+TA+Ind+1Sg+2SgO"]},{"surface":"itê","analysis":["itê+Ipc"]},{"surface":"kita-ôh-pimâtisiyan","analysis":["PV/kita+PV/oh+pimâtisiw+V+AI+Cnj+2Sg","PV/kita+PV/oh+pimâtisiw+V+AI+Cnj+1Sg"]}]]}]},{"id":"7","sentences":[{"id":"7.1","original":"êkwah tâpwê âpihtâ-kîsikâhk itohtayik mayaw êh-nipât;","text":"êkwa tâpwê âpihtâ-kîsikâhk itohtahik mayaw ê-nipât","english":"Then truly he was taken to the place of the noonday sky, even as he slept;","analysis":[{"surface":"êkwa","analysis":["êkwa+Ipc"]},{"surface":"tâpwê","analysis":["tâpwêw+V+AI+Imp+Imm+2Sg","tâpwê+Ipc"]},{"surface":"âpihtâ-kîsikâhk","analysis":["PV/apihta+kisîw+V+AI+Imp+Del+12Pl","âpihtâ-kîsikâhk+Ipc"]},{"surface":"itohtahik","analysis":["itohtahêw+V+TA+Imp+Imm+2Pl+3SgO","itohtahêw+V+TA+Imp+Imm+2Pl+1SgO","itohtahêw+V+TA+Imp+Imm+2Sg+3PlO","itohtahêw+V+TA+Ind+4Sg/Pl+3SgO"]},{"surface":"mayaw","analysis":["mayaw+Ipc"]},{"surface":"ê-nipât","analysis":["PV/e+nipâw+V+AI+Cnj+3Sg"]}]},{"id":"7.2","original":"êkotê êh-pawâtahk, wîhtamâkôwisiw nipâkwêsimôwikamik.","text":"êkotê ê-pawâtahk wîhtamâkôwisiw nipâkwêsimôwikamik","english":"dreaming of that place, he was told by the Higher Powers of the Sun-Dance Lodge.","analysis":[{"surface":"êkotê","analysis":["êkotê+Ipc"]},{"surface":"ê-pawâtahk","analysis":["PV/e+pawâtêw+V+TA+Cnj+1Sg+3SgO","PV/e+pawâtam+V+TI+Cnj+3Sg"]},{"surface":"wîhtamâkôwisiw","analysis":["wîhtamâkowisiw+V+AI+Ind+3Sg"]},{"surface":"nipâkwêsimôwikamik","analysis":["nipâkwêsimowikamik+N+I+Sg"]}]},{"id":"7.3","original":"êwakoh tahtw-âskiy kita-tôtahkik ayîsiyiniwak kîh-miyâwak.","text":"êwako tahtw-âskiy kita-tôtahkik ayîsiyiniwak kî-miyâwak","english":"The people were given the annual performance of this rite.","analysis":[{"surface":"kita-tôtahkik","analysis":["PV/kita+tôtâkêw+V+AI+Cnj+X","PV/kita+tôtam+V+TI+Cnj+3Pl"]},{"surface":"ayîsiyiniwak","analysis":["ayisiyiniw+N+A+Pl"]},{"surface":"kî-miyâwak","analysis":["PV/ki+miyêw+V+TA+Ind+X+3PlO"]}]},{"id":"7.4","original":"êkwah ispîh kiskinôhamôwâw tânis ta-tôtahk;","text":"êkwa ispî kiskinohamawâw tânisi ta-tôtahk","english":"And at the same time he was taught how to perform it;","analysis":[{"surface":"êkwa","analysis":["êkwa+Ipc"]},{"surface":"ispî","analysis":["ispî+Ipc"]},{"surface":"kiskinohamawâw","analysis":["kiskinwahamawêw+V+TA+Ind+X+3SgO"]},{"surface":"tânisi","analysis":["tânisi+Ipc+Interj","tânisi+Ipc"]},{"surface":"ta-tôtahk","analysis":["PV/ta+tôtam+V+TI+Cnj+3Sg","PV/ta+tôtawêw+V+TA+Ind+4Sg/Pl+3SgO","PV/ta+tôtawêw+V+TA+Ind+4Sg/Pl+3SgO","PV/ta+tôtawêw+V+TA+Ind+4Sg/Pl+3SgO","PV/ta+tôtawêw+V+TA+Ind+4Sg/Pl+3SgO","RdplW+tôtawêw+V+TA+Ind+4Sg/Pl+3SgO","RdplW+tôtawêw+V+TA+Ind+4Sg/Pl+3SgO","RdplW+tôtawêw+V+TA+Ind+4Sg/Pl+3SgO","RdplW+tôtawêw+V+TA+Ind+4Sg/Pl+3SgO"]}]},{"id":"7.5","original":"okîsikôwah kîh-kiskinôhamâk.","text":"okîsikôwa kî-kiskinôhamâk","english":"by the dwellers in the sky he was taught.","analysis":[{"surface":"okîsikôwa","analysis":["okîsikow+N+A+Obv"]},{"surface":"kî-kiskinôhamâk","analysis":["IC+RdplW+kiskinoham+V+TI+Cnj+12Pl","IC+RdplW+kiskinoham+V+TI+Cnj+1Pl","PV/kiyi+kiskinoham+V+TI+Cnj+12Pl","PV/kiyi+kiskinoham+V+TI+Cnj+1Pl","PV/ke+kiskinoham+V+TI+Cnj+12Pl","PV/ke+kiskinoham+V+TI+Cnj+1Pl"]}]},{"id":"7.6","original":"mâskôc nawac nawac tah-miywâsin kâkikê ta-pakitinamâht ayîsiyiniw; êwako nitêyihtênân.","text":"mâskôc nawac nawac ta-miywâsin kâkikê ta-pakitinamâht ayîsiyiniw êwako nititêyihtênân","english":"Surely it would be well, if it were always permitted to the Indian; so we think.","analysis":[{"surface":"mâskôc","analysis":["mâskôc+Ipc"]},{"surface":"nawac","analysis":["nawac+Ipc"]},{"surface":"nawac","analysis":["nawac+Ipc"]},{"surface":"ta-miywâsin","analysis":["PV/ta+miywâsin+V+II+Ind+3Sg"]},{"surface":"kâkikê","analysis":["RdplS+kîhkêw+V+AI+Imp+Imm+2Sg+Err/Orth","RdplW+kîhkêw+V+AI+Imp+Imm+2Sg+Err/Orth","kâkikê+Ipc"]},{"surface":"ta-pakitinamâht","analysis":["PV/ta+pakitinamawêw+V+TA+Cnj+X+3SgO"]},{"surface":"ayîsiyiniw","analysis":["ayisiyiniw+N+A+Sg"]},{"surface":"nititêyihtênân","analysis":["itêyihtam+V+TI+Ind+1Pl"]}]},{"id":"7.7","original":"tahkih kêkway kitah-miy-ôhpikin.","text":"tahki kêkway kita-miyo-ohpikin","english":"Crops would always grow well.","analysis":[{"surface":"tahki","analysis":["tahki+Ipc"]}]},{"id":"7.8","original":"namoya maci-kêkway nipâkwêsimôkamik.","text":"namôya maci-kêkway nipâkwêsimowikamik","english":"The Sun-Dance Lodge is not an evil thing.","analysis":[{"surface":"namôya","analysis":["namôya+Ipc"]},{"surface":"nipâkwêsimowikamik","analysis":["nipâkwêsimowikamik+N+I+Sg"]}]},{"id":"7.9","original":"wiyawâw, kahkiyaw kêkway maci-kêkway nêhiyawak maci-mantôwah atoskawêwak, itwêwak ayamihêw-iyiniwak.","text":"wiyawâw itwêwak ayamihêw-iyiniwak","english":"To be sure, “The Cree perform all kinds of evil things for the Evil Spirit,” say the missionaries.","analysis":[{"surface":"wiyawâw","analysis":["wiyaw+N+I+D+Px3Pl+Sg","niyaw+N+I+D+Px3Pl+Sg","PV/wi+yâwâw+V+II+Ind+3Sg+Err/Orth","wiyawâw+Ipc","wiyawâw+Pron+Pers+3Pl+Err/Orth","wiyawâw+Pron+Pers+3Pl"]},[{"surface":"kahkiyaw","analysis":["kahkiyaw+Ipc"]},{"surface":"nêhiyawak","analysis":["nêhiyaw+N+A+Pl","IC+PV/nahi+yâwâw+V+II+Cnj+3Sg+Err/Orth"]},{"surface":"maci-manitowa","analysis":["maci-manitow+N+A+Obv"]},{"surface":"atoskawêwak","analysis":["atoskawêw+V+TA+Ind+3Pl+4Sg/PlO"]}],{"surface":"itwêwak","analysis":["itwêw+V+AI+Ind+3Pl"]}],"footnote":"KR:  Close-quote missing in book."},{"id":"7.10","original":"namoya niynân nêhiyaw ôtah askihk ohcih kikih-pakitinâw;","text":"namôya niyanân nêhiyaw ôta askihk ohci kiki-pakitinâw","english":"On the contrary: the Cree was not put down here on earth with these things;","analysis":[{"surface":"namôya","analysis":["namôya+Ipc"]},{"surface":"niyanân","analysis":["wiyaw+N+I+D+Px1Pl+Sg","niyaw+N+I+D+Px1Pl+Sg","niyânan+Ipc","niyânan+Num+Ipc","niyanân+Pron+Pers+1Pl+Err/Orth","niyanân+Pron+Pers+1Pl"]},{"surface":"nêhiyaw","analysis":["nêhiyaw+N+A+Sg"]},{"surface":"ôta","analysis":["ôta+Ipc"]},{"surface":"askihk","analysis":["askiya+N+I+Loc","askiy+N+I+Loc","askihk+N+A+Sg","askîhk+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"kiki-pakitinâw","analysis":["PV/ki+pakitinêw+V+TA+Ind+2Sg+3SgO"]}]},{"id":"7.11","original":"maci-manitôwah mîna manitôw okosisah namoya ohci kiskêyimêw nêhiyaw;","text":"maci-manitôwa mîna manitôw okosisa namôya ohci kiskêyimêw nêhiyaw","english":"the Cree has never known and does not know an Evil Spirit or a Son of God;","analysis":[{"surface":"maci-manitôwa","analysis":["maci-manitow+N+A+Obv"]},{"surface":"mîna","analysis":["mîna+Ipc"]},{"surface":"manitôw","analysis":["manitow+N+A+Sg"]},{"surface":"okosisa","analysis":["nikosis+N+A+D+Px3Sg+Obv"]},{"surface":"namôya","analysis":["namôya+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"kiskêyimêw","analysis":["kiskêyimêw+V+TA+Ind+3Sg+4Sg/PlO"]},{"surface":"nêhiyaw","analysis":["nêhiyaw+N+A+Sg"]}]},{"id":"7.12","original":"mînah maci-manitôw k-êsiyîhkâsot namoya nêhiyaw kiskêyimêw.","text":"mîna maci-manitôw kâ-isiyîhkâsot namôya nêhiyaw kiskêyimêw","english":"and the Cree does not know him who is called the Evil One.","analysis":[{"surface":"mîna","analysis":["mîna+Ipc"]},{"surface":"maci-manitôw","analysis":["maci-manitow+N+A+Sg"]},{"surface":"kâ-isiyîhkâsot","analysis":["PV/kaa+isiyihkâsow+V+AI+Cnj+3Sg","PV/ka+isiyihkâsow+V+AI+Cnj+3Sg"]},{"surface":"namôya","analysis":["namôya+Ipc"]},{"surface":"nêhiyaw","analysis":["nêhiyaw+N+A+Sg"]},{"surface":"kiskêyimêw","analysis":["kiskêyimêw+V+TA+Ind+3Sg+4Sg/PlO"]}]},{"id":"7.13","original":"âtah kita-kîh-tâpwêhtahk nêhiyaw, nawac manitôwah êh-kitimâkêyimikot, êkâ wîhkâc ohtinwah kâ-nipahikot.","text":"âta kita-kî-tâpwêhtahk nêhiyaw nawac manitôwa ê-kitimâkêyimikot êkâ wîhkâc yôtinwa kâ-nipahikot","english":"But rather, well may the Cree believe that the Spirit looks with kindlier pity on him, since he is never killed by winds.","analysis":[{"surface":"âta","analysis":["âta+Ipc"]},{"surface":"kita-kî-tâpwêhtahk","analysis":["PV/ta-ki+tâpwêhtawêw+V+TA+Ind+3Sg+2SgO","PV/ta-ki+tâpwêhtawêw+V+TA+Ind+3Sg+2SgO","PV/ta-ki+tâpwêhtawêw+V+TA+Ind+3Sg+2SgO","PV/ta-ki+tâpwêhtawêw+V+TA+Ind+3Sg+2SgO"]},{"surface":"nêhiyaw","analysis":["nêhiyaw+N+A+Sg"]},{"surface":"nawac","analysis":["nawac+Ipc"]},{"surface":"manitôwa","analysis":["manitow+N+A+Obv"]},{"surface":"ê-kitimâkêyimikot","analysis":["PV/e+kitimâkêyimêw+V+TA+Cnj+4Sg/Pl+3SgO"]},{"surface":"êkâ","analysis":["êkâ+Ipc"]},{"surface":"wîhkâc","analysis":["wîhkâc+Ipc"]},{"surface":"yôtinwa","analysis":["yôtin+N+I+Pl","yôtin+N+A+Obv"]},{"surface":"kâ-nipahikot","analysis":["PV/kaa+nipahêw+V+TA+Cnj+4Sg/Pl+3SgO","PV/ka+nipahêw+V+TA+Cnj+4Sg/Pl+3SgO"]}]},{"id":"7.14","original":"nama wîhkâc nêhiyaw nipahik yôtin.","text":"nama wîhkâc nêhiyaw nipahik yôtin","english":"Never is a Cree killed by wind.","analysis":[{"surface":"nama","analysis":["nama+Ipc"]},{"surface":"wîhkâc","analysis":["wîhkâc+Ipc"]},{"surface":"nêhiyaw","analysis":["nêhiyaw+N+A+Sg"]},{"surface":"nipahik","analysis":["nipahêw+V+TA+Imp+Imm+2Pl+3SgO","nipahêw+V+TA+Imp+Imm+2Pl+1SgO","nipahêw+V+TA+Imp+Imm+2Sg+3PlO","nipahêw+V+TA+Ind+4Sg/Pl+3SgO"]},{"surface":"yôtin","analysis":["yôtin+N+I+Sg","yôtin+N+A+Sg","yôhtênêw+V+TA+Imp+Imm+2Sg+3SgO","yôtin+V+II+Ind+3Sg"]}]},{"id":"7.15","original":"nama wîhkâc nipahik nêhiyaw piyêsiwah.","text":"nama wîhkâc nipahik nêhiyaw piyêsiwa","english":"Never is a Cree killed by the Thunderers.","analysis":[{"surface":"nama","analysis":["nama+Ipc"]},{"surface":"wîhkâc","analysis":["wîhkâc+Ipc"]},{"surface":"nipahik","analysis":["nipahêw+V+TA+Imp+Imm+2Pl+3SgO","nipahêw+V+TA+Imp+Imm+2Pl+1SgO","nipahêw+V+TA+Imp+Imm+2Sg+3PlO","nipahêw+V+TA+Ind+4Sg/Pl+3SgO"]},{"surface":"nêhiyaw","analysis":["nêhiyaw+N+A+Sg"]},{"surface":"piyêsiwa","analysis":["piyêsiw+N+A+Obv"]}]},{"id":"7.16","original":"nama wîhkâc nêhiyaw nipahik iskotêw.","text":"nama wîhkâc nêhiyaw nipahik iskotêw","english":"Never is a Cree killed by fire.","analysis":[{"surface":"nama","analysis":["nama+Ipc"]},{"surface":"wîhkâc","analysis":["wîhkâc+Ipc"]},{"surface":"nêhiyaw","analysis":["nêhiyaw+N+A+Sg"]},{"surface":"nipahik","analysis":["nipahêw+V+TA+Imp+Imm+2Pl+3SgO","nipahêw+V+TA+Imp+Imm+2Pl+1SgO","nipahêw+V+TA+Imp+Imm+2Sg+3PlO","nipahêw+V+TA+Ind+4Sg/Pl+3SgO"]},{"surface":"iskotêw","analysis":["iskotêw+N+I+Sg"]}]},{"id":"7.17","original":"êkotah ohcih ntêyihtênân, nawac nêhiyaw êh-kitimâkinâkôwisit.","text":"êkota ohci nititêyihtênân nawac nêhiyaw ê-kitimâkinâkôwisit","english":"That is why we think that the Cree is favored by the Higher Powers.","analysis":[{"surface":"êkota","analysis":["êkota+Ipc"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"nititêyihtênân","analysis":["itêyihtam+V+TI+Ind+1Pl"]},{"surface":"nawac","analysis":["nawac+Ipc"]},{"surface":"nêhiyaw","analysis":["nêhiyaw+N+A+Sg"]},{"surface":"ê-kitimâkinâkôwisit","analysis":["PV/e+kitimâkinâkowisiw+V+AI+Cnj+3Sg","PV/e+kitimâkinâkowisiw+V+AI+Cnj+4Sg/Pl"]}]},{"id":"7.18","original":"mâskôc êh-kisiwahât manitôwah, nipâkwêsimôkamik êh-kipihtinahk, êwak ôhci mâh-mistahi k-ôh-pikonahkik môniyaw-ôtênawa, nitêyihtênân; mîn îskotêw tahto-kiskâw k-ôh-pîkonahk wâskahikanah;","text":"mâskôc ê-kisiwâhât manitôwa nipâkwêsimowikamik ê-kipihtinahk êwako ohci mâh-mistahi kâ-ôh-pîkonahkik môniyâw-ôtênawa nititêyihtênân mîna iskotêw tahto-kîsikâw kâ-ôh-pîkonahk wâskahikana","english":" Perhaps it is because he has angered the Spirit by putting a stop to the Sun-Dance Lodge, that in such numbers they break up the Canadian's towns; so we think; and that every day fire destroys the wooden houses;","analysis":[{"surface":"mâskôc","analysis":["mâskôc+Ipc"]},{"surface":"ê-kisiwâhât","analysis":["PV/e+kîsowahêw+V+TA+Cnj+2Sg+3SgO","PV/e+kîsowahêw+V+TA+Cnj+3Sg+4Sg/PlO","PV/e+kisiwâhêw+V+TA+Cnj+2Sg+3SgO","PV/e+kisiwâhêw+V+TA+Cnj+3Sg+4Sg/PlO"]},{"surface":"manitôwa","analysis":["manitow+N+A+Obv"]},{"surface":"nipâkwêsimowikamik","analysis":["nipâkwêsimowikamik+N+I+Sg"]},{"surface":"ê-kipihtinahk","analysis":["PV/e+kipihtinêw+V+TA+Cnj+1Sg+3SgO","PV/e+kipihtinam+V+TI+Cnj+3Sg"]},{"surface":"ohci","analysis":["ohcîw+V+AI+Imp+Imm+2Sg","ohci+Ipc"]},{"surface":"kâ-ôh-pîkonahkik","analysis":["PV/kaa+PV/oh+pîkonêw+V+TA+Cnj+1Sg+3PlO","PV/kaa+PV/oh+pîkonam+V+TI+Cnj+3Pl","PV/kaa+PV/oh+pîkonêw+V+TA+Cnj+1Sg+3PlO","PV/kaa+PV/oh+pîkonam+V+TI+Cnj+3Pl","PV/ka+PV/oh+pîkonêw+V+TA+Cnj+1Sg+3PlO","PV/ka+PV/oh+pîkonam+V+TI+Cnj+3Pl"]},{"surface":"nititêyihtênân","analysis":["itêyihtam+V+TI+Ind+1Pl"]},{"surface":"mîna","analysis":["mîna+Ipc"]},{"surface":"iskotêw","analysis":["iskotêw+N+I+Sg"]},{"surface":"tahto-kîsikâw","analysis":["PV/tahto+kîsikâw+V+II+Ind+3Sg","tahto-kîsikâw+Ipc"]},{"surface":"kâ-ôh-pîkonahk","analysis":["PV/kaa+PV/oh+pîkonêw+V+TA+Cnj+1Sg+3SgO","PV/kaa+PV/oh+pîkonam+V+TI+Cnj+3Sg","PV/kaa+PV/oh+pîkonêw+V+TA+Cnj+1Sg+3SgO","PV/kaa+PV/oh+pîkonam+V+TI+Cnj+3Sg","PV/ka+PV/oh+pîkonêw+V+TA+Cnj+1Sg+3SgO","PV/ka+PV/oh+pîkonam+V+TI+Cnj+3Sg"]},{"surface":"wâskahikana","analysis":["wâskâhikan+N+I+Pl","wâskahikan+N+I+Pl"]}],"footnote":"LB on {k-ôh-pikonahkik}:  The actor “they” probably refers to the Thunderers."},{"id":"7.19","original":"tahto-kîsikâw misiwê nikiskêyihtênân ê-saskitêkih wâskahikanah, mayaw ôtênâhk êtohtêyâhkoh.","text":"tahto-kîsikâw misiwê nikiskêyihtênân ê-saskitêki wâskahikana mayaw ôtênâhk êtohtêyâhko","english":"every day we learn that everywhere houses have caught fire, every time we go to town.","analysis":[{"surface":"tahto-kîsikâw","analysis":["PV/tahto+kîsikâw+V+II+Ind+3Sg","tahto-kîsikâw+Ipc"]},{"surface":"misiwê","analysis":["misiwê+Ipc"]},{"surface":"nikiskêyihtênân","analysis":["kiskêyihtam+V+TI+Ind+1Pl"]},{"surface":"ê-saskitêki","analysis":["PV/e+saskitêw+V+II+Cnj+3Pl"]},{"surface":"wâskahikana","analysis":["wâskâhikan+N+I+Pl","wâskahikan+N+I+Pl"]},{"surface":"mayaw","analysis":["mayaw+Ipc"]},{"surface":"ôtênâhk","analysis":["ôtênaw+N+I+Loc","ôtênâhk+Ipc"]}]},{"id":"7.20","original":"mîna nipêhtênân tahto-nîpin êh-pîkwâstahkih pikw îtê ôtênawa.","text":"mîna nipêhtênân tahto-nîpin ê-pîkwâstahki piko itê ôtênawa","english":"And every summer we hear that in many places towns have been destroyed by windstorms.","analysis":[{"surface":"mîna","analysis":["mîna+Ipc"]},{"surface":"nipêhtênân","analysis":["pêhtam+V+TI+Ind+1Pl","PV/pe+itam+V+TI+Ind+1Pl+Err/Orth"]},{"surface":"tahto-nîpin","analysis":["PV/tahto+nîpin+V+II+Ind+3Sg","tahto-nîpin+Ipc"]},{"surface":"ê-pîkwâstahki","analysis":["PV/e+pîkwâstan+V+II+Cnj+3Pl"]},{"surface":"piko","analysis":["pihko+N+I+Sg","piko+Ipc"]},{"surface":"itê","analysis":["itê+Ipc"]},{"surface":"ôtênawa","analysis":["ôtênaw+N+I+Pl"]}]},{"id":"7.21","original":"namoya maci-kêkway kâ-kîh-miyikoyâhk manitôw, mawimoscikêwinah, nayêstaw kit-si-nitotamihk miyo-kêkway.","text":"namôya maci-kêkway kâ-kî-miyikoyâhk manitôw mawimoscikêwina nayêstaw kita-isi-nitotamihk miyo-kêkway","english":"It is not an evil thing which the Spirit has given to us, but ways of worship, only that good things may be prayed for.","analysis":[{"surface":"namôya","analysis":["namôya+Ipc"]},{"surface":"manitôw","analysis":["manitow+N+A+Sg"]},{"surface":"mawimoscikêwina","analysis":["mawimoscikêwin+N+I+Pl"]},{"surface":"nayêstaw","analysis":["nayêstaw+Ipc"]},{"surface":"kita-isi-nitotamihk","analysis":["PV/kita+PV/isi+nitohtam+V+TI+Cnj+2Pl","PV/kita+PV/isi+nitohtam+V+TI+Cnj+X+3Sg","PV/kita+PV/isi+nitotam+V+TI+Cnj+2Pl","PV/kita+PV/isi+nitotam+V+TI+Cnj+X+3Sg"]}]},{"id":"7.22","original":"êkosi nkîh-isih-pakitinikonân manitôw ôtah askîhk kâ-nêhiyawiyâhk.","text":"êkosi nikî-isi-pakitinikonân manitôw ôta askîhk kâ-nêhiyâwiyâhk","english":"Thus did the Spirit set us down here on earth, us who are Cree.","analysis":[{"surface":"êkosi","analysis":["êkosi+Ipc"]},{"surface":"nikî-isi-pakitinikonân","analysis":["PV/ki+PV/isi+pakitinêw+V+TA+Ind+3Sg+1PlO"]},{"surface":"manitôw","analysis":["manitow+N+A+Sg"]},{"surface":"ôta","analysis":["ôta+Ipc"]},{"surface":"askîhk","analysis":["askiya+N+I+Loc","askiy+N+I+Loc","askihk+N+A+Sg","askîhk+Ipc"]},{"surface":"kâ-nêhiyâwiyâhk","analysis":["PV/kaa+nêhiyâwiw+V+AI+Cnj+12Pl","PV/kaa+nêhiyâwiw+V+AI+Cnj+1Pl","PV/kaa+nêhiyawêw+V+AI+Cnj+12Pl","PV/kaa+nêhiyawêw+V+AI+Cnj+1Pl","PV/ka+nêhiyâwiw+V+AI+Cnj+12Pl","PV/ka+nêhiyâwiw+V+AI+Cnj+1Pl","PV/ka+nêhiyawêw+V+AI+Cnj+12Pl","PV/ka+nêhiyawêw+V+AI+Cnj+1Pl"]}]},{"id":"7.23","original":"âtiht mâmaskâc mastaw êh-ihtakohkih nîmihitôwinah êkâ êh-kipihtinahk wâpiski-wiyâs, nanâtohk êy-isih-mêstinikêhk; mâka nipâkwêsimôwin nama kêkway mêstinikâniwa.","text":"âtiht mâmaskâc mastaw ê-ihtakohki nîmihitôwina êkâ ê-kipihtinahk wâpiski-wiyâs nanâtohk ê-isi-mêstinikêhk mâka nipâkwêsimôwin nama kêkway mêstinikâniwa","english":"Strange, that some dances which arose much later are not stopped by the White Man, dances in which various things are used up, while the Sun-Dance involves no waste.","analysis":[{"surface":"âtiht","analysis":["âtiht+Ipc"]},{"surface":"mastaw","analysis":["mâsihtâw+V+TI+Ind+3Sg","mastaw+Ipc"]},{"surface":"ê-ihtakohki","analysis":["PV/e+ihtakon+V+II+Cnj+3Pl","PV/e+ihtakon+V+II+Cnj+3Pl","PV/e+ihtakon+V+II+Cnj+3Pl","PV/e+ihtakon+V+II+Cnj+3Pl"]},{"surface":"nîmihitôwina","analysis":["nîmihitowin+N+I+Pl"]},{"surface":"êkâ","analysis":["êkâ+Ipc"]},{"surface":"ê-kipihtinahk","analysis":["PV/e+kipihtinêw+V+TA+Cnj+1Sg+3SgO","PV/e+kipihtinam+V+TI+Cnj+3Sg"]},{"surface":"wâpiski-wiyâs","analysis":["wâpiski-wiyâs+N+I+Sg"]},{"surface":"nanâtohk","analysis":["nanâtohk+Ipc"]},{"surface":"ê-isi-mêstinikêhk","analysis":["PV/e+PV/isi+mêstinikêw+V+AI+Cnj+X"]},{"surface":"mâka","analysis":["mâka+Ipc"]},{"surface":"nipâkwêsimôwin","analysis":["nipâkwêsimowin+N+I+Sg"]},{"surface":"nama","analysis":["nama+Ipc"]},{"surface":"mêstinikâniwa","analysis":["PV/mesti+nîkânîw+V+II+Ind+3Pl+Err/Orth"]}]},{"id":"7.24","original":"nêhiyawak êkotah tahtw-âskiy kîh-miyâwak nîso-kîsikâw êkâh kita-mîcisocik, kita-ntotahkik kahkiyaw kêkway kita-miy-ôhpikiniyik, kita-ntotahkik ta-kimiwaniyik.","text":"nêhiyawak êkota tahtw-âskiy kî-miyâwak nîso-kîsikâw êkâ kita-mîcisocik kita-nitotahkik kahkiyaw kêkway kita-miyo-ohpikiniyik kita-nitotahkik ta-kimiwaniyik","english":"It was given to the Cree, every year, for two days to go without eating, and to pray that all things might grow well, and to pray for rain.","analysis":[{"surface":"nêhiyawak","analysis":["nêhiyaw+N+A+Pl","IC+PV/nahi+yâwâw+V+II+Cnj+3Sg+Err/Orth"]},{"surface":"êkota","analysis":["êkota+Ipc"]},{"surface":"kî-miyâwak","analysis":["PV/ki+miyêw+V+TA+Ind+X+3PlO"]},{"surface":"nîso-kîsikâw","analysis":["nîso-kîsikâw+V+II+Ind+3Sg","PV/niso+kîsikâw+V+II+Ind+3Sg","nîso-kîsikâw+Ipc"]},{"surface":"êkâ","analysis":["êkâ+Ipc"]},{"surface":"kita-mîcisocik","analysis":["PV/kita+mîcisow+V+AI+Cnj+3Pl"]},{"surface":"kita-nitotahkik","analysis":["PV/kita+nitohtam+V+TI+Cnj+3Pl","PV/kita+nitotam+V+TI+Cnj+3Pl"]},{"surface":"kahkiyaw","analysis":["kahkiyaw+Ipc"]},{"surface":"kita-miyo-ohpikiniyik","analysis":["PV/kita+PV/miyo+ohpikin+V+II+Cnj+4Sg"]},{"surface":"kita-nitotahkik","analysis":["PV/kita+nitohtam+V+TI+Cnj+3Pl","PV/kita+nitotam+V+TI+Cnj+3Pl"]},{"surface":"ta-kimiwaniyik","analysis":["PV/ta+kimiwan+V+II+Cnj+4Sg"]}]},{"id":"7.25","original":"êkosi kâh-isi-pakitiniht ôt âskîhk kitimâkayîsiyiniw.","text":"êkosi kâ-isi-pakitiniht ôta askîhk kitimâki-ayîsiyiniw","english":"It was thus that the poor Indian was set down here on earth.","analysis":[{"surface":"êkosi","analysis":["êkosi+Ipc"]},{"surface":"kâ-isi-pakitiniht","analysis":["PV/kaa+PV/isi+pakitinêw+V+TA+Cnj+3Sg+1SgO","PV/kaa+PV/isi+pakitinêw+V+TA+Cnj+X+3SgO","PV/ka+PV/isi+pakitinêw+V+TA+Cnj+3Sg+1SgO","PV/ka+PV/isi+pakitinêw+V+TA+Cnj+X+3SgO"]},{"surface":"ôta","analysis":["ôta+Ipc"]},{"surface":"askîhk","analysis":["askiya+N+I+Loc","askiy+N+I+Loc","askihk+N+A+Sg","askîhk+Ipc"]}]}]},{"id":"8","sentences":[{"id":"8.1","original":"nika-miywêyihtên niya mîna wâhyaw kit-êtohtêmakahk pîkiskwêwin, êkâ êh-wâpiyan.","text":"nika-miywêyihtên niya mîna wâhyaw kita-itohtêmakahk pîkiskwêwin êkâ ê-wâpiyân","english":"I too shall be glad to have my speech go far abroad, I who am blind.","analysis":[{"surface":"nika-miywêyihtên","analysis":["PV/ka+miywêyihtam+V+TI+Ind+1Sg"]},{"surface":"niya","analysis":["niyâ+Ipc+Interj","niya+Pron+Pers+1Sg+Err/Orth","niya+Pron+Pers+1Sg"]},{"surface":"mîna","analysis":["mîna+Ipc"]},{"surface":"wâhyaw","analysis":["wâhyaw+Ipc"]},{"surface":"kita-itohtêmakahk","analysis":["PV/kita+itohtêmakan+V+II+Cnj+3Sg"]},{"surface":"pîkiskwêwin","analysis":["pîkiskwêwin+N+I+Sg"]},{"surface":"êkâ","analysis":["êkâ+Ipc"]},{"surface":"ê-wâpiyân","analysis":["PV/e+wâpiw+V+AI+Cnj+2Sg","PV/e+wâpiw+V+AI+Cnj+1Sg"]}]},{"id":"8.2","original":"êkosi aspin êh-ohciyân namoya niwâpin.","text":"êkosi aspin ê-ohciyân namôya niwâpin","english":"For from the time I was born, I have been blind.","analysis":[{"surface":"êkosi","analysis":["êkosi+Ipc"]},{"surface":"aspin","analysis":["aspin+Ipc"]},{"surface":"ê-ohciyân","analysis":["PV/e+ohcîw+V+AI+Cnj+2Sg","PV/e+ohcîw+V+AI+Cnj+1Sg"]},{"surface":"namôya","analysis":["namôya+Ipc"]},{"surface":"niwâpin","analysis":["wâpiw+V+AI+Ind+1Sg"]}]},{"id":"8.3","original":"nama wîhkâc askiy niwâpahtên.","text":"nama wîhkâc askiy niwâpahtên","english":"Never have I seen the earth.","analysis":[{"surface":"nama","analysis":["nama+Ipc"]},{"surface":"wîhkâc","analysis":["wîhkâc+Ipc"]},{"surface":"askiy","analysis":["askiy+N+I+Sg"]},{"surface":"niwâpahtên","analysis":["wâpahtam+V+TI+Ind+1Sg"]}]},{"id":"8.4","original":"êkosi âskaw pikw îtê êh-itohtêyân nititohtân; nama wîhkâc niwanihon.","text":"êkosi âskaw piko itê ê-itohtêyân nititohtân nama wîhkâc niwanihon","english":"Yet when from time to time I mean to go anywhere,  I go there; I never get lost.","analysis":[{"surface":"êkosi","analysis":["êkosi+Ipc"]},{"surface":"âskaw","analysis":["askâw+V+II+Ind+3Sg","âskaw+Ipc"]},{"surface":"piko","analysis":["pihko+N+I+Sg","piko+Ipc"]},{"surface":"itê","analysis":["itê+Ipc"]},{"surface":"ê-itohtêyân","analysis":["PV/e+itohtêw+V+AI+Cnj+2Sg","PV/e+itohtêw+V+AI+Cnj+1Sg"]},{"surface":"nititohtân","analysis":["itohtêw+V+AI+Ind+1Sg"]},{"surface":"nama","analysis":["nama+Ipc"]},{"surface":"wîhkâc","analysis":["wîhkâc+Ipc"]},{"surface":"niwanihon","analysis":["wanihow+V+AI+Ind+1Sg"]}]}]},{"id":"9","sentences":[{"id":"9.1","original":"êkosi êyôkô pêyak âcimôwin êwako.","text":"êkosi êwako pêyak âcimôwin êwako","english":"So much for this, for this one story.","analysis":[{"surface":"êkosi","analysis":["êkosi+Ipc"]},{"surface":"pêyak","analysis":["pêyak+Ipc","pêyak+Num+Ipc"]},{"surface":"âcimôwin","analysis":["âcimowin+N+I+Sg","PV/ahci+mowêw+V+TA+Imp+Imm+2Sg+1SgO+Err/Orth"]}]}]}]}