{"title":"PCT 01:  Ancient Life. The Sun-Dance","author":"Louis Moosomin","body":[{"id":"1","sentences":[{"id":"1.1","original":"kayâs ayîsiyiniwak mistahi kîh-kitimâkisiwak, oskac ôtêh êh-ayâcik, nama kêkway ohci ki-pakitinikôwisiwak.","text":"kayâs ayîsiyiniwak mistahi kî-kitimâkisiwak oskac ôtê ê-ayâcik nama kêkway ohci kî-pakitinikôwisiwak","english":"The people of old were in a piteous state, when first they lived here on earth. The Higher Powers had put them down here with nothing at all.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.2","original":"kîh-mosêskatêwak.","text":"kî-mosêskatêwak","english":"They went naked.","analysis":[{},{},{},{},{}]},{"id":"1.3","original":"nama kêkway ayôwinisah ohc âyâwak; nama kêkway môhkomân.","text":"nama kêkway ayiwinisa ohci ayâwak nama kêkway môhkomân","english":"They had no clothes, no knives.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"1.4","original":"nayêstaw oskan kîh-omôhkomâniwak.","text":"nayêstaw oskan kî-omôhkomâniwak","english":"All they had for a knife was a bone.","analysis":[{},{},{},{},{},{},{},{},{}]},{"id":"1.5","original":"nama kêkway ohc âyâwak iskotêw.","text":"nama kêkway ohci ayâwak iskotêw","english":"From the beginning they had no fire.","analysis":[{},{},{},{},{},{},{},{},{},{},{},{},{}]},{"id":"1.6","original":"acosis pikoh kîh-ohcih-nipahêwak pisiskiwah, oskanah êh-kikamohtâcik wîpisisiwâhk.","text":"acosis piko kî-ohci-nipahêwak pisiskiwa oskana ê-kikamohtâcik wîpisisiwâhk","english":"With merely an arrow they killed animals, fastening bones to their arrows.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.7","original":"nama kêkway; kîh-kitimâkisiwak.","text":"nama kêkway kî-kitimâkisiwak","english":"They had nothing; they were in a piteous state.","analysis":[{},{},{},{},{},{},{},{},{}]},{"id":"1.8","original":"kîtahtawê iskotêw kîh-osîhtamâsôwak, ômis êh-tôtahkik;","text":"kîtahtawê iskotêw kî-osîhtamâsôwak ômisi ê-tôtahkik","english":"Presently they made fire for themselves, doing it like this;","analysis":[{},{},{},{},{},{},{},{},{},{},{},{},{},{},{}],"footnote":"LB: Unfortunately I did not record the gesture."},{"id":"1.9","original":"êh-kisitêyik, piyisk êkotah kîh-ôtinamwak iskotêw.","text":"ê-kisitêyik piyisk êkota kî-otinamwak iskotêw","english":"when it was hot, they got fire from it.","analysis":[{},{},{},{},{},{},{},{},{},{},{},{},{},{},{}],"footnote":"LB: Probably {kîh-ohtinamwak}."},{"id":"1.10","original":"piyisk asiniyah êh-pakamahwâcik, ê-wâsaskotêpayiyit, êkotê êkwah kiy-ôhtinamwak iskotêw ayîsiyiniwak.","text":"piyisk asiniya ê-pakamahwâcik ê-wâsaskotêpayiyit êkotê êkwa kî-ohtinamwak iskotêw ayîsiyiniwak","english":"Also they pounded a stone, and when it sent out sparks, from this, too, the people got fire.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.11","original":"êkwah asiskiy kih-otaskihkowak.","text":"êkwa asiskiy kî-otaskihkowak","english":"Their pots and kettles were of earth.","analysis":[{},{},{},{},{},{},{},{},{}]},{"id":"1.12","original":"mînah kîh-wâtihkêwak, pahkêkin êh-asiwatâcik, asiniyah êh-kisâpiskiswâcik; êyakôh ohci wiyâs êh-kîsisahkik.","text":"mîna kî-wâtihkêwak pahkêkin ê-asiwatâcik asiniya ê-kisâpiskiswâcik êwako ohci wiyâs ê-kîsisahkik","english":"Also, they would dig a hole and put in a hide, and heat some stones; in this way they cooked meat.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.13","original":"êkwah kîtahtawê amiskwayânah kîh-otayôwinisiwak.","text":"êkwa kîtahtawê amiskwayâna kî-otayôwinisiwak","english":"Then in time they began to have beaver-pelts for their clothes.","analysis":[{},{},{},{},{},{},{},{},{},{},{}]}]},{"id":"2","sentences":[{"id":"2.1","original":"kîtahtawê pêyak kîh-pawâtam ê-wîh-kapâyit môniyâw-iyiniwa wâpiski-wiyâsah.","text":"kîtahtawê pêyak kî-pawâtam ê-wî-kapâyit môniyâw-iyiniwa wâpiski-wiyâsa","english":"Then at one time a certain man dreamt that the Canadian, the White Man, would land here.","analysis":[{},{},{},{},{},{},{},{},{},{},{},{},{},{},{}]},{"id":"2.2","original":"âcimôw tâyispîhk ta-kapâyit.","text":"âcimôw tâyispîhk ta-kapâyit","english":"He told when they would land.","analysis":[{},{},{},{},{},{},{},{},{}]},{"id":"2.3","original":"tâpwê ânwêhtawâw; âtiht tâpwêhtâk.","text":"tâpwê ânwêhtawâw âtiht tâpwêhtâk","english":"Truly, he was not given credence; only some believed him.","analysis":[{},{},{},{},{},{},{},{},{},{},{}]},{"id":"2.4","original":"êkwah êkotê mâmihk ispiciwak, cîkih kihcikamihk.","text":"êkwa êkotê mâmihk ispiciwak cîki kihcikamîhk","english":"Then they moved their camp out there to the east, close to the great sea.","analysis":[{},{},{},{},{},{},{},{},{},{},{},{},{},{},{}]}]},{"id":"3","sentences":[{"id":"3.1","original":"êkwah wîpac kâ-wih-pê-kapâcik! itwêw;","text":"itwêw","english":"“Now the time is close at hand when they will land!” he said;","analysis":[{},{},{},{},{},{},{}]},{"id":"3.2","original":"mâskôc ahpôh mitoni kiyipah, itêw ayîsiyiniwah.","text":"itêw ayîsiyiniwa","english":"“Surely very soon,” he told the people.","analysis":[{},{},{},{},{},{},{},{},{}]}]},{"id":"4","sentences":[{"id":"4.1","original":"tahtoh kîkisêpâ ntaw-ây-itâpiw mâna nipîhk.","text":"tahto kîkisêpâ nitawi-ay-itâpiw mâna nipîhk","english":"Every morning he would go and look out upon the water.","analysis":[{},{},{},{},{},{},{},{},{},{},{},{},{}]},{"id":"4.2","original":"kîtahtawê kâ-pêcâpahtahk cîmânah.","text":"kîtahtawê kâ-pêtisâpahtahk cîmâna","english":"Then at one time he saw boats coming.","analysis":[{},{},{},{},{},{},{},{},{}]}]},{"id":"5","sentences":[{"id":"5.1","original":"ôtah êh-pê-takohtêyit, sakicihcênitôwak; atamiskotâtôwak.","text":"ôta ê-pê-takohtêyit sakicihcênitôwak atamiskotâtôwak","english":"When the others arrived there, they shook each other by the hand and greeted each other.","analysis":[{},{},{},{},{},{},{},{},{},{},{}]},{"id":"5.2","original":"cikêmâ êkosi nistam kâ-isih-wâpamât ayîsiyiniw wâpiski-wiyâsah.","text":"cikêmâ êkosi nistam kâ-isi-wâpamât ayîsiyiniw wâpiski-wiyâsa","english":"For, indeed, thus it was that the Indian first saw the Whiteskin.","analysis":[{},{},{},{},{},{},{},{},{},{},{},{},{},{},{},{},{}],"footnote":"LB on {ayîsiyiniw}:  Here unmistakably “Indian”; below {nêhiyaw}: “Cree” (kept in translation) is probably meant in the same way.  The proper term {wâpiski-wiyâs}: “white-flesh, white man” alternates with {môniyâw}: “Canadian” (kept in translation)."},{"id":"5.3","original":"kahkiyaw kêkway kîh-miyik kit-ôh-pimâtisit : môhkoman, pâskisikan, kit-âpacihtât kahkiyaw kêkway pâskisikêwin.","text":"kahkiyaw kêkway kî-miyik kita-ôh-pimâtisit môhkomân pâskisikan kita-âpacihtât kahkiyaw kêkway pâskisikêwin","english":"They gave him everything to live by:  the knife and the gun and all kinds of ammunition for his use.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"5.4","original":"êkosi êkotah ohci kiskinôhamawâw kit-êsi-pamihtât pâskisikan.","text":"êkosi êkota ohci kiskinôhamawâw kita-isi-pamihtât pâskisikan","english":"So then he began to be taught how to take care of a gun.","analysis":[{},{},{},{},{},{},{},{},{},{},{},{},{},{},{}]},{"id":"5.5","original":"êkotah ohci êkwah ati-miyw-âyâwak ayîsiyiniwak.","text":"êkota ohci êkwa ati-miyw-âyâwak ayîsiyiniwak","english":"From that time on the Indians were well off.","analysis":[{},{},{},{},{},{},{},{},{},{},{},{},{}]},{"id":"5.6","original":"kîtahtawê êkotah ohci piyisk atimwah ayâwêwak, êh-otâpahâcik.","text":"kîtahtawê êkota ohci piyisk atimwa ayâwêwak ê-otâpahâcik","english":"At a certain time after this they began to have horses to pull their loads.","analysis":[{},{},{},{},{},{},{},{},{},{},{},{},{},{},{},{},{},{},{}],"footnote":"LB on {atimwah}: Properly “dogs”, but often used for {misatim}: “horse”; that this is here the case is shown by the next sentence."},{"id":"5.7","original":"ôtêh pikoh nimitâw ayîsiyiniwak okîh-ayâwâhtawâw kayahtê misatimwah;","text":"ôtê piko nimitaw ayîsiyiniwak okî-ayâwâhtâwâw kayâhtê misatimwa","english":"And, strangely enough, it was only the people in the south who had horses;","analysis":[{},{},{},{},{},{},{},{},{},{},{},{},{},{},{},{},{}]},{"id":"5.8","original":"nama wîhkâc ohc âyâwêw ayîsiyiniw nâtakâm k-êtapit.","text":"nama wîhkâc ohci ayâwêw ayîsiyiniw nâtakâm kâ-itapit","english":"the Indian who dwells in the north from that time to this has never had horses.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"6","sentences":[{"id":"6.1","original":"kîtahtawêh osâm êkâ kêkway êh-ayâcik mâmoscikêwin, kîtahtawê pêyak nâpêw otawâsimisah êh-nâ-nipahâpâkwêyit ,--","text":"kîtahtawê osâm êkâ kêkway ê-ayâcik mawimoscikêwin kîtahtawê pêyak nâpêw otawâsimisa ê-nâ-nipahâpâkwêyit","english":"Presently, because they had no way of worship, presently a certain man whose children had suffered to the point of death from thirst, --","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"6.2","original":"kayâs êsah nama wîhkâc kêkway ômah askîhk ohcih ohpikin;","text":"kayâs êsa nama wîhkâc kêkway ôma askîhk ohci ohpikin","english":"for it seems that of old nothing ever grew from the earth;","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"6.3","original":"ahpôh maskosiyah kîh-kîsitêwa ,--","text":"ahpô maskosiya kî-kîsitêwa","english":"only grass ripened, --","analysis":[{},{},{},{},{},{},{},{},{}]},{"id":"6.4","original":"êkwah pêyak nâpêw osâm mistahih êh-miywâtisit, kîtahtawê kâ-wîhtamâkot okîsikowah, hâw, kik-êtohtahitin itêh kit-ôh-pimâtisiyin.","text":"êkwa pêyak nâpêw osâm mistahi ê-miywâtisit kîtahtawê kâ-wîhtamâkot okîsikowa","english":"then a certain man who was very good, was told by the dwellers in the sky, “Now I will take you whence you will have your source of life.”","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"7","sentences":[{"id":"7.1","original":"êkwah tâpwê âpihtâ-kîsikâhk itohtayik mayaw êh-nipât;","text":"êkwa tâpwê âpihtâ-kîsikâhk itohtahik mayaw ê-nipât","english":"Then truly he was taken to the place of the noonday sky, even as he slept;","analysis":[{},{},{},{},{},{},{},{},{},{},{},{},{},{},{}]},{"id":"7.2","original":"êkotê êh-pawâtahk, wîhtamâkôwisiw nipâkwêsimôwikamik.","text":"êkotê ê-pawâtahk wîhtamâkôwisiw nipâkwêsimôwikamik","english":"dreaming of that place, he was told by the Higher Powers of the Sun-Dance Lodge.","analysis":[{},{},{},{},{},{},{},{},{},{},{}]},{"id":"7.3","original":"êwakoh tahtw-âskiy kita-tôtahkik ayîsiyiniwak kîh-miyâwak.","text":"êwako tahtw-âskiy kita-tôtahkik ayîsiyiniwak kî-miyâwak","english":"The people were given the annual performance of this rite.","analysis":[{},{},{},{},{},{},{},{},{},{},{},{},{}]},{"id":"7.4","original":"êkwah ispîh kiskinôhamôwâw tânis ta-tôtahk;","text":"êkwa ispî kiskinohamawâw tânisi ta-tôtahk","english":"And at the same time he was taught how to perform it;","analysis":[{},{},{},{},{},{},{},{},{},{},{},{},{}]},{"id":"7.5","original":"okîsikôwah kîh-kiskinôhamâk.","text":"okîsikôwa kî-kiskinôhamâk","english":"by the dwellers in the sky he was taught.","analysis":[{},{},{},{},{},{},{}]},{"id":"7.6","original":"mâskôc nawac nawac tah-miywâsin kâkikê ta-pakitinamâht ayîsiyiniw; êwako nitêyihtênân.","text":"mâskôc nawac nawac ta-miywâsin kâkikê ta-pakitinamâht ayîsiyiniw êwako nititêyihtênân","english":"Surely it would be well, if it were always permitted to the Indian; so we think.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"7.7","original":"tahkih kêkway kitah-miy-ôhpikin.","text":"tahki kêkway kita-miyo-ohpikin","english":"Crops would always grow well.","analysis":[{},{},{},{},{},{},{},{},{}]},{"id":"7.8","original":"namoya maci-kêkway nipâkwêsimôkamik.","text":"namôya maci-kêkway nipâkwêsimowikamik","english":"The Sun-Dance Lodge is not an evil thing.","analysis":[{},{},{},{},{},{},{},{},{}]},{"id":"7.9","original":"wiyawâw, kahkiyaw kêkway maci-kêkway nêhiyawak maci-mantôwah atoskawêwak, itwêwak ayamihêw-iyiniwak.","text":"wiyawâw itwêwak ayamihêw-iyiniwak","english":"To be sure, “The Cree perform all kinds of evil things for the Evil Spirit,” say the missionaries.","analysis":[{},{},{},{},{},{},{},{},{},{},{},{},{}],"footnote":"KR:  Close-quote missing in book."},{"id":"7.10","original":"namoya niynân nêhiyaw ôtah askihk ohcih kikih-pakitinâw;","text":"namôya niyanân nêhiyaw ôta askihk ohci kiki-pakitinâw","english":"On the contrary: the Cree was not put down here on earth with these things;","analysis":[{},{},{},{},{},{},{},{},{},{},{},{},{},{},{},{},{}]},{"id":"7.11","original":"maci-manitôwah mîna manitôw okosisah namoya ohci kiskêyimêw nêhiyaw;","text":"maci-manitôwa mîna manitôw okosisa namôya ohci kiskêyimêw nêhiyaw","english":"the Cree has never known and does not know an Evil Spirit or a Son of God;","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"7.12","original":"mînah maci-manitôw k-êsiyîhkâsot namoya nêhiyaw kiskêyimêw.","text":"mîna maci-manitôw kâ-isiyîhkâsot namôya nêhiyaw kiskêyimêw","english":"and the Cree does not know him who is called the Evil One.","analysis":[{},{},{},{},{},{},{},{},{},{},{},{},{},{},{}]},{"id":"7.13","original":"âtah kita-kîh-tâpwêhtahk nêhiyaw, nawac manitôwah êh-kitimâkêyimikot, êkâ wîhkâc ohtinwah kâ-nipahikot.","text":"âta kita-kî-tâpwêhtahk nêhiyaw nawac manitôwa ê-kitimâkêyimikot êkâ wîhkâc yôtinwa kâ-nipahikot","english":"But rather, well may the Cree believe that the Spirit looks with kindlier pity on him, since he is never killed by winds.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"7.14","original":"nama wîhkâc nêhiyaw nipahik yôtin.","text":"nama wîhkâc nêhiyaw nipahik yôtin","english":"Never is a Cree killed by wind.","analysis":[{},{},{},{},{},{},{},{},{},{},{},{},{}]},{"id":"7.15","original":"nama wîhkâc nipahik nêhiyaw piyêsiwah.","text":"nama wîhkâc nipahik nêhiyaw piyêsiwa","english":"Never is a Cree killed by the Thunderers.","analysis":[{},{},{},{},{},{},{},{},{},{},{},{},{}]},{"id":"7.16","original":"nama wîhkâc nêhiyaw nipahik iskotêw.","text":"nama wîhkâc nêhiyaw nipahik iskotêw","english":"Never is a Cree killed by fire.","analysis":[{},{},{},{},{},{},{},{},{},{},{},{},{}]},{"id":"7.17","original":"êkotah ohcih ntêyihtênân, nawac nêhiyaw êh-kitimâkinâkôwisit.","text":"êkota ohci nititêyihtênân nawac nêhiyaw ê-kitimâkinâkôwisit","english":"That is why we think that the Cree is favored by the Higher Powers.","analysis":[{},{},{},{},{},{},{},{},{},{},{},{},{},{},{}]},{"id":"7.18","original":"mâskôc êh-kisiwahât manitôwah, nipâkwêsimôkamik êh-kipihtinahk, êwak ôhci mâh-mistahi k-ôh-pikonahkik môniyaw-ôtênawa, nitêyihtênân; mîn îskotêw tahto-kiskâw k-ôh-pîkonahk wâskahikanah;","text":"mâskôc ê-kisiwâhât manitôwa nipâkwêsimowikamik ê-kipihtinahk êwako ohci mâh-mistahi kâ-ôh-pîkonahkik môniyâw-ôtênawa nititêyihtênân mîna iskotêw tahto-kîsikâw kâ-ôh-pîkonahk wâskahikana","english":" Perhaps it is because he has angered the Spirit by putting a stop to the Sun-Dance Lodge, that in such numbers they break up the Canadian's towns; so we think; and that every day fire destroys the wooden houses;","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}],"footnote":"LB on {k-ôh-pikonahkik}:  The actor “they” probably refers to the Thunderers."},{"id":"7.19","original":"tahto-kîsikâw misiwê nikiskêyihtênân ê-saskitêkih wâskahikanah, mayaw ôtênâhk êtohtêyâhkoh.","text":"tahto-kîsikâw misiwê nikiskêyihtênân ê-saskitêki wâskahikana mayaw ôtênâhk êtohtêyâhko","english":"every day we learn that everywhere houses have caught fire, every time we go to town.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"7.20","original":"mîna nipêhtênân tahto-nîpin êh-pîkwâstahkih pikw îtê ôtênawa.","text":"mîna nipêhtênân tahto-nîpin ê-pîkwâstahki piko itê ôtênawa","english":"And every summer we hear that in many places towns have been destroyed by windstorms.","analysis":[{},{},{},{},{},{},{},{},{},{},{},{},{},{},{},{},{}]},{"id":"7.21","original":"namoya maci-kêkway kâ-kîh-miyikoyâhk manitôw, mawimoscikêwinah, nayêstaw kit-si-nitotamihk miyo-kêkway.","text":"namôya maci-kêkway kâ-kî-miyikoyâhk manitôw mawimoscikêwina nayêstaw kita-isi-nitotamihk miyo-kêkway","english":"It is not an evil thing which the Spirit has given to us, but ways of worship, only that good things may be prayed for.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"7.22","original":"êkosi nkîh-isih-pakitinikonân manitôw ôtah askîhk kâ-nêhiyawiyâhk.","text":"êkosi nikî-isi-pakitinikonân manitôw ôta askîhk kâ-nêhiyâwiyâhk","english":"Thus did the Spirit set us down here on earth, us who are Cree.","analysis":[{},{},{},{},{},{},{},{},{},{},{},{},{},{},{}]},{"id":"7.23","original":"âtiht mâmaskâc mastaw êh-ihtakohkih nîmihitôwinah êkâ êh-kipihtinahk wâpiski-wiyâs, nanâtohk êy-isih-mêstinikêhk; mâka nipâkwêsimôwin nama kêkway mêstinikâniwa.","text":"âtiht mâmaskâc mastaw ê-ihtakohki nîmihitôwina êkâ ê-kipihtinahk wâpiski-wiyâs nanâtohk ê-isi-mêstinikêhk mâka nipâkwêsimôwin nama kêkway mêstinikâniwa","english":"Strange, that some dances which arose much later are not stopped by the White Man, dances in which various things are used up, while the Sun-Dance involves no waste.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"7.24","original":"nêhiyawak êkotah tahtw-âskiy kîh-miyâwak nîso-kîsikâw êkâh kita-mîcisocik, kita-ntotahkik kahkiyaw kêkway kita-miy-ôhpikiniyik, kita-ntotahkik ta-kimiwaniyik.","text":"nêhiyawak êkota tahtw-âskiy kî-miyâwak nîso-kîsikâw êkâ kita-mîcisocik kita-nitotahkik kahkiyaw kêkway kita-miyo-ohpikiniyik kita-nitotahkik ta-kimiwaniyik","english":"It was given to the Cree, every year, for two days to go without eating, and to pray that all things might grow well, and to pray for rain.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"7.25","original":"êkosi kâh-isi-pakitiniht ôt âskîhk kitimâkayîsiyiniw.","text":"êkosi kâ-isi-pakitiniht ôta askîhk kitimâki-ayîsiyiniw","english":"It was thus that the poor Indian was set down here on earth.","analysis":[{},{},{},{},{},{},{},{},{},{},{},{},{}]}]},{"id":"8","sentences":[{"id":"8.1","original":"nika-miywêyihtên niya mîna wâhyaw kit-êtohtêmakahk pîkiskwêwin, êkâ êh-wâpiyan.","text":"nika-miywêyihtên niya mîna wâhyaw kita-itohtêmakahk pîkiskwêwin êkâ ê-wâpiyân","english":"I too shall be glad to have my speech go far abroad, I who am blind.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"8.2","original":"êkosi aspin êh-ohciyân namoya niwâpin.","text":"êkosi aspin ê-ohciyân namôya niwâpin","english":"For from the time I was born, I have been blind.","analysis":[{},{},{},{},{},{},{},{},{},{},{},{},{}]},{"id":"8.3","original":"nama wîhkâc askiy niwâpahtên.","text":"nama wîhkâc askiy niwâpahtên","english":"Never have I seen the earth.","analysis":[{},{},{},{},{},{},{},{},{},{},{}]},{"id":"8.4","original":"êkosi âskaw pikw îtê êh-itohtêyân nititohtân; nama wîhkâc niwanihon.","text":"êkosi âskaw piko itê ê-itohtêyân nititohtân nama wîhkâc niwanihon","english":"Yet when from time to time I mean to go anywhere,  I go there; I never get lost.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"9","sentences":[{"id":"9.1","original":"êkosi êyôkô pêyak âcimôwin êwako.","text":"êkosi êwako pêyak âcimôwin êwako","english":"So much for this, for this one story.","analysis":[{},{},{},{},{},{},{},{},{},{},{},{},{}]}]}]}