{"title":"PCT 08: Sweet-Grass as a young man","author":"Coming-Day","body":[{"id":"1","sentences":[{"id":"1.1","original":"kîtahtawê mîkiwâhpihk ohci sipwêhtêw, kêkâ-mitâtaht êh-ihtasicik ê-sipwêhtêcik, ê-mostohtêcik, êh-nitonawâcik iyâhciyiniwah.","text":"kîtahtawê mîkiwâhpihk ohci sipwêhtêw kêkâ-mitâtaht ê-ihtasicik ê-sipwêhtêcik ê-mostohtêcik ê-nitonawâcik ayahciyiniwa","english":"At one time he set out from his lodge; nine men were in the party; they went on foot, looking for Blackfoot.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.2","original":"kîtahtawê niyânanwâw êh-tipiskâyik, niyânanwâw ê-kîh-nipâcik, mostoswah wâpamêwak.","text":"kîtahtawê niyânanwâw ê-tipiskâyik niyânanwâw ê-kî-nipâcik mostoswa wâpamêwak","english":"When five nights had passed and five times they had slept on the way, they saw some buffalos.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.3","original":"pêyak awa sipwêhtêw, êh-ntawi-pâskiswât.","text":"pêyak awa sipwêhtêw ê-nitawi-pâskiswât","english":"One man went out to shoot them.","analysis":[{},{},{},{},{},{},{},{},{},{},{}]},{"id":"1.4","original":"êh-nipahât pêyak, kahkiyaw êkotah itohtêwak êh-wiyanihâcik, ê-wîh-mîcisocik.","text":"ê-nipahât pêyak kahkiyaw êkota itohtêwak ê-wiyanihâcik ê-wî-mîcisocik","english":"When he had killed one, all went there to skin it and cut it up, and to eat.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.5","original":"êkwah ê-kîsi-mîcisocik, omaskisiniwâwah êh-kaskikwâtahkik, êh-mîsahahkik ê-pîkopayiyikih, êyakô wîhkasko-kisêyin pasikôw, ê-sipwêhtêt êh-pêyakot.","text":"êkwa ê-kîsi-mîcisocik omaskisiniwâwa ê-kaskikwâtahkik ê-mîsahahkik ê-pîkopayiyiki êwako wîhkasko-kisêyin pasikôw ê-sipwêhtêt ê-pêyakot","english":"When they had eaten and were sewing moccasins or mending such as were torn, Sweet-Grass arose and went off alone.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.6","original":"êwakôw ayênâniwosâp êh-tahtopiponwêt awa kâ-sipwêhtêt, ê-wîh-kakwê-wâpamât iyâhciyiniwah.","text":"êwako ayinânêwosâp ê-tahtopiponwêt awa kâ-sipwêhtêt ê-wî-kakwê-wâpamât ayahciyiniwa","english":"Eighteen years old was he when he then set out to see Blackfoot.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.7","original":"ôki wiya kotakak apiwak.","text":"ôki wiya kotakak apiwak","english":"Meanwhile the others stayed where they were.","analysis":[{},{},{},{},{},{},{},{},{},{},{}]},{"id":"1.8","original":"êh-asawâpit êh-wîh-kakwê-wâpahtahk kêkway, êh-ispatinâyik êkot êh-pa-pimisihk, kisiwâk ôtah osêhcâyiw;","text":"ê-asawâpit ê-wî-kakwê-wâpahtahk kêkway ê-ispatinâyik êkota ê-pa-pimisihk kisiwâk ôta osêhcâyiw","english":"When he looked out to see what there was to be seen, as he lay there on a rise of the land, close by the land was hilly;","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.9","original":"nama kêkway wâpahtam.","text":"nama kêkway wâpahtam","english":"he could not see anything.","analysis":[{},{},{},{},{},{},{},{},{}]},{"id":"1.10","original":"kîtahtawê kêkway pêhtam êh-pê-tihkwêyik.","text":"kîtahtawê kêkway pêhtam ê-pitihkwêyik","english":"After a while he heard something come thudding.","analysis":[{},{},{},{},{},{},{},{},{},{},{}]},{"id":"1.11","original":"kîtahtawê wâpamêw êh-pê-sâkêwêpayiyit mostoswah mihcêt, kâ-wâpamât ayâhciyiniwah mihcêt êh-pê-nawaswâtâyit ôhi mostoswah, êh-wîh-nipahâyit.","text":"kîtahtawê wâpamêw ê-pê-sâkêwêpayiyit mostoswa mihcêt kâ-wâpamât ayahciyiniwa mihcêt ê-pê-nawaswâtâyit ôhi mostoswa ê-wî-nipahâyit","english":"Then he saw a great herd of buffalos come forth and saw a large band of Blackfoot coming in pursuit of the buffalo, to kill them.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.12","original":"namôya kîh-tapasîw, wâpamikoci ta-nipahikot.","text":"namôya kî-tapasîw wâpamikoci ta-nipahikot","english":"He could not flee, for if they saw him, they would kill him.","analysis":[{},{},{},{},{},{},{},{},{},{},{}]},{"id":"1.13","original":"kâsôw êkotah apisîs ê-sakâsiyik;","text":"kâsôw êkota apisîs ê-sakâsiyik","english":"He hid there in a small clump of trees;","analysis":[{},{},{},{},{},{},{},{},{},{},{}]},{"id":"1.14","original":"êkotah pimisin, acosisah êh-tahkonahk; nama kêkway pâskisikan.","text":"êkota pimisin acosisa ê-tahkonahk nama kêkway pâskisikan","english":"there he lay, holding his arrows; he had no gun.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.15","original":"itah kâ-pimisihk, kisiwâk otah pimipayiyiwah mostoswah.","text":"ita kâ-pimisihk kisiwâk ôta pimipayiyiwa mostoswa","english":"Close by the place where he lay came the buffalos.","analysis":[{},{},{},{},{},{},{},{},{},{},{},{},{},{},{}]},{"id":"1.16","original":"itê kâ-pêy-ohtohtêyit, êkotêh misiwê nipahêyiwah mostoswah.","text":"itê kâ-pê-ohtohtêyit êkotê misiwê nipahêyiwa mostoswa","english":"Everywhere in yon direction whence they had come, the others had killed buffalos.","analysis":[{},{},{},{},{},{},{},{},{},{},{},{},{},{},{}]},{"id":"1.17","original":"êkwah êh-itâpit, misiwêw wâpamêw itêh kâ-kîh-itohtêyit.","text":"êkwa ê-itâpit misiwê wâpamêw itê kâ-kî-itohtêyit","english":"And when he looked this way, he saw them all going on.","analysis":[{},{},{},{},{},{},{},{},{},{},{},{},{},{},{}]},{"id":"1.18","original":"kîtahtawê êh-pimisihk, nâway êh-pêy-ihtâyit ôw îyâhciyiniwah, iskwêwah êh-wîcêwâyit, owîkimâkaniyiwah,","text":"kîtahtawê ê-pimisihk nâway ê-pê-ihtâyit awa ayahciyiniwa iskwêwa ê-wîcêwâyit owîkimâkaniyiwa","english":"At last, as he lay there, behind the rest came a  Blackfoot with a woman, his wife;","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.19","original":"pâskisikan êh-tahkonamiyit ôhi nâpêwah,","text":"pâskisikan ê-tahkonamiyit ôhi nâpêwa","english":"the man carried a gun;","analysis":[{},{},{},{},{},{},{},{},{},{},{}]},{"id":"1.20","original":"êwakonih otihtik.","text":"êwakoni otihtik","english":"these came to where he was.","analysis":[{},{},{},{},{},{},{}]},{"id":"1.21","original":"wâpamik iskwêwah ôhih.","text":"wâpamik iskwêwa ôhi","english":"The woman saw him.","analysis":[{},{},{},{},{},{},{},{},{}]},{"id":"1.22","original":"wîhtamawêw owîkimâkanah awah iskwêw, ôh êh-pimisiniyit nêhiyawah.","text":"wîhtamawêw owîkimâkana awa iskwêw ôhi ê-pimisiniyit nêhiyawa","english":"She told her husband that a Cree lay there.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.23","original":"êh-itâpit awa ayâhciyiniw, otinam opâskisikan.","text":"ê-itâpit awa ayahciyiniw otinam opâskisikan","english":"[no translation]","analysis":[{},{},{},{},{},{},{},{},{},{},{},{},{}]},{"id":"1.24","original":"êkwah awa nêhiyaw kâ-pimisihk acosis ômah otinam, ôh iyâhciyiniwah êh-pimwât; nipahêw.","text":"êkwa awa nêhiyaw kâ-pimisihk acosis ôma otinam ôhi ayahciyiniwa ê-pimwât nipahêw","english":"Then the Cree who lay there took an arrow like this and shot the Blackfoot, killing him.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.25","original":"iskwêw awah tapasîw.","text":"iskwêw awa tapasîw","english":"The woman ran away.","analysis":[{},{},{},{},{},{},{},{},{}]},{"id":"1.26","original":"âsa mîn êwakoni ôh îskwêwah pimwêw; mîn êwakonih nipahêw.","text":"âsay mîna êwakoni ôhi iskwêwa pimwêw mîna êwakoni nipahêw","english":"Then he shot the woman; her too he killed.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.27","original":"êkosi pasikôw;","text":"êkosi pasikôw","english":"So then he got up;","analysis":[{},{},{},{},{},{},{}]},{"id":"1.28","original":"ôhi nâpêwah kâh-nipahât pâskisikan otinam; otêmiyiwah nîso otinêw;","text":"ôhi nâpêwa kâ-nipahât pâskisikan otinam otêmiyiwa nîso otinêw","english":"he took the gun from the man he had slain, and his two horses;","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"1.29","original":"têhtapiw.","text":"têhtapiw","english":"he mounted.","analysis":[{},{},{},{},{}]},{"id":"1.30","original":"êkw ôw iyâhciyiniwa mihcêt itê kâ-nipahâyit mostoswah, êkotêh itohtêw, êh-têhtapit.","text":"êkwa awa ayahciyiniwa mihcêt itê kâ-nipahâyit mostoswa êkotê itohtêw ê-têhtapit","english":"Where those Blackfoot had killed many buffalos, thither he went, now on horseback.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.31","original":"âta wiya wî-maskamêw; namôya wîh-kitâpamêw, êh-kostahk ta-nisitawêyimikot êh-nêhiyawit.","text":"âta wiya wî-maskamêw namôya wî-kitâpamêw ê-kostahk ta-nisitawêyimikot ê-nêhiyâwit","english":"He wanted to rob them, but he did not want to look upon them, fearing they would know him for a Cree.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"1.32","original":"piyisk miyâskawêw, mihcêt ayîsiyiniwah ê-kîh-miyâskawât.","text":"piyisk miyâskawêw mihcêt ayîsiyiniwa ê-kî-miyâskawât","english":"At last he passed them; he passed a great many people.","analysis":[{},{},{},{},{},{},{},{},{},{},{},{},{}]},{"id":"1.33","original":"namôya kiskêyihtam kwayask êh-itohtêt pêyak ôhi iyâhciyiniwah êh-wiyanihâyit mostoswah.","text":"namôya kiskêyihtam kwayask ê-itohtêt pêyak ôhi ayahciyiniwa ê-wiyanihâyit mostoswa","english":"He had unwittingly  gone straight to one of the places where the Blackfoot were preparing buffalo.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.34","original":"âsay kîh-itohtêw.","text":"âsay kî-itohtêw","english":"Beyond retreat he had gone there.","analysis":[{},{},{},{},{},{},{}]},{"id":"1.35","original":"êkosi tânisi kî-tôtamân ? itêyihtam, ê-kostât êwakonih.","text":"êkosi itêyihtam ê-kostât êwakoni","english":"“What can I do?” he thought, fearing them.","analysis":[{},{},{},{},{},{},{},{},{},{},{},{},{}]},{"id":"1.36","original":"apisîs ohpimêh pimohtêw, êh-têhtapit, pêyak ê-sakâpêkinât misatimwah, ayâhcînawah otêmiyiwah êh-maskamât êyakonih kâ-nipahât.","text":"apisîs ohpimê pimohtêw ê-têhtapit pêyak ê-sakâpêkinât misatimwa ayahciyiniwa otêmiyiwa ê-maskamât êwakoni kâ-nipahât","english":"He rode a bit to one side, leading by the bridle the other one of the horses he had taken from the Blackfoot he had slain.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.37","original":"êkw ôhih kâ-kâh-kitâpamikot nisitawêyimik êh-nêhiyawit, êh-otinâyit otêmiyiwah;","text":"êkwa ôhi kâ-kâh-kitâpamikot nisitawêyimik ê-nêhiyâwit ê-otinâyit otêmiyiwa","english":"Then when one of the others looked at him, he knew he was a Cree and that he had taken some of their horses;","analysis":[{},{},{},{},{},{},{},{},{},{},{},{},{},{},{},{},{}]},{"id":"1.38","original":"wâpiskisiyiwah;","text":"wâpiskisiyiwa","english":"white horses they had;","analysis":[{},{},{},{},{}]},{"id":"1.39","original":"êkosi tapasîw.","text":"êkosi tapasîw","english":"and so he fled.","analysis":[{},{},{},{},{},{},{}]},{"id":"1.40","original":"êkwah têhtapiyiwah.","text":"êkwa têhtapiyiwa","english":"Then the other mounted.","analysis":[{},{},{},{},{},{},{}]},{"id":"1.41","original":"êh-kîsi-têhtapit aw ayâhciyiniw, têpwêw;","text":"ê-kîsi-têhtapit awa ayahciyiniw têpwêw","english":"When the Blackfoot mounted, he whooped;","analysis":[{},{},{},{},{},{},{},{},{},{},{}]},{"id":"1.42","original":"owîcêwâkanah kitâpamik.","text":"owîcêwâkana kitâpamik","english":"his companions looked.","analysis":[{},{},{},{},{},{},{}]},{"id":"1.43","original":"êkosi aniki iyâhciyiniwak mihcêt pê-sipwêpayiwak.","text":"êkosi aniki ayahciyiniwak mihcêt pê-sipwêpayiwak","english":"In this way those Blackfoot started off in a crowd.","analysis":[{},{},{},{},{},{},{},{},{},{},{},{},{}]},{"id":"1.44","original":"êkos êkwah kâ-tapasît awa nêhiyaw.","text":"êkosi êkwa kâ-tapasît awa nêhiyaw","english":"And so the Cree fled.","analysis":[{},{},{},{},{},{},{},{},{},{},{},{},{}]},{"id":"1.45","original":"êkwah awa kâ-nisitawêyimât nêhiyawah nawaswâtêw ôhi nêhiyawah, ê-wîh-kakwê-nipahât.","text":"êkwa awa kâ-nisitawêyimât nêhiyawa nawaswâtêw ôhi nêhiyawa ê-wî-kakwê-nipahât","english":"The one who had recognized him as a Cree pursued him to kill him.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"1.46","original":"êkwah awa nêhiyaw êh-âpasâpamât, mahti kisiwâk kit-âyât.","text":"êkwa awa nêhiyaw ê-âpasâpamât","english":"When the Cree looked back at his pursuer, “I shall let him get near.”","analysis":[{},{},{},{},{},{},{},{},{},{},{},{},{}]},{"id":"1.47","original":"ôhi kâ-na-nawaswâtikot kisiwâk ayâyiwa, kisiwâk êh-askôkot.","text":"ôhi kâ-na-nawaswâtikot kisiwâk ayâyiwa kisiwâk ê-askôkot","english":"Closer and closer behind him came he who was pursuing.","analysis":[{},{},{},{},{},{},{},{},{},{},{},{},{},{},{}]},{"id":"1.48","original":"wâhyaw pâpayiyiwah;","text":"wâhyaw pâpayiyiwa","english":"A long way had the other come;","analysis":[{},{},{},{},{},{},{}]},{"id":"1.49","original":"wayonipitêw ôhi kâ-têhtapit ê-môskîstawât ôhi wâhyaw kâ-pê-nakasiwêyit.","text":"wâyonipitêw ôhi kâ-têhtapit ê-môskîstawât ôhi wâhyaw kâ-pê-nakasiwêyit","english":"he turned back the horse and attacked the man who had come outdistancing his companions.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.50","original":"kisiwâk ê-osâpamikot, pâskisok.","text":"kisiwâk ê-osâpamikot pâskisok","english":"The other saw him near and shot at him.","analysis":[{},{},{},{},{},{},{},{},{}]},{"id":"1.51","original":"patahok. êkosi tapasiyiwah.","text":"patahok êkosi tapasîyiwa","english":"He missed him and fled.","analysis":[{},{},{},{},{},{},{},{},{}]},{"id":"1.52","original":"êkwah wiyah pâskiswêw; nîhciwêpahwêw; nipahêw.","text":"êkwa wiya pâskiswêw nîhciwêpahwêw nipahêw","english":"Then he shot at the other; he knocked him from his horse, killing him.","analysis":[{},{},{},{},{},{},{},{},{},{},{},{},{}]},{"id":"1.53","original":"âsa mîn êwakoni otêmiyiwah otinêw.","text":"âsay mîna êwakoni otêmiyiwa otinêw","english":"This one's  horse also he took.","analysis":[{},{},{},{},{},{},{},{},{},{},{},{},{}]},{"id":"1.54","original":"êkosi êkwah tapasîw.","text":"êkosi êkwa tapasîw","english":"Then he fled.","analysis":[{},{},{},{},{},{},{},{},{}]},{"id":"1.55","original":"kâ-mihcêticik aniki ayâhciyiniwak êh-otihtâcik ôhi kâ-nipahimiht, êkotah poyowak.","text":"kâ-mihcêticik aniki ayahciyiniwak ê-otihtâcik ôhi kâ-nipahimiht êkota poyowak","english":"All the other Blackfoot, when they reached the one who was slain, stopped there.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"1.56","original":"osâm âsay wâhyaw ayâw, êh-tapasît.","text":"osâm âsay wâhyaw ayâw ê-tapasît","english":"He was already too far away in his flight","analysis":[{},{},{},{},{},{},{},{},{},{},{},{},{}]},{"id":"1.57","original":"êkwah owîcêwâkanah aspin kâ-kîh-nakatât itah kâ-kîh-mîcisocik, êwakonik wiyah êh-pêhtahkik êh-mâh-matwêwêyik, kîh-tapasîwak, ê-mosci-pimipahtâcik, maskôc nipahâw, êh-itêyihtahkik ,- ôhih kâ-kîh-ntawi-ây-asawâpiyit.","text":"êkwa owîcêwâkana aspin kâ-kî-nakatât ita kâ-kî-mîcisocik êwakonik wiya ê-pêhtahkik ê-mâh-matwêwêyik kî-tapasîwak ê-mosci-pimipahtâcik ê-itêyihtahkik ôhi kâ-kî-nitawi-ay-asawâpiyit","english":"Then his companions whom he had left there where they had eaten, when they heard the shots, fled running on foot, thinking, “Perhaps the others have killed him,” - the one who had gone to reconnoitre.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}],"footnote":"CHECK heaviness of {-ây-}"},{"id":"1.58","original":"êwakw âwah kâ-kîh-ntaw-asawâpit, êwakô nîso nipahêw ayâhcînawah;","text":"êwako awa kâ-kî-nitawi-asawâpit êwako nîso nipahêw ayahciyiniwa","english":"But he who had gone to reconnoitre had killed two Blackfoot;","analysis":[{},{},{},{},{},{},{},{},{},{},{},{},{},{},{},{},{}]},{"id":"1.59","original":"nistoh misatimwah maskamêw; pêyak pâskisikan;","text":"nisto misatimwa maskamêw pêyak pâskisikan","english":"he had taken three horses from them and one gun;","analysis":[{},{},{},{},{},{},{},{},{},{},{},{},{}]},{"id":"1.60","original":"iskwêwah pêyak nipahêw.","text":"iskwêwa pêyak nipahêw","english":"he had killed one woman.","analysis":[{},{},{},{},{},{},{},{},{}]},{"id":"1.61","original":"owîcêwâkanah miskawêw awa nêhiyaw.","text":"owîcêwâkana miskawêw awa nêhiyaw","english":"That Cree found his comrades.","analysis":[{},{},{},{},{},{},{},{},{},{},{}]},{"id":"1.62","original":"êkwah âcimôw oma k-êsi-wâpahtahk, k-ês-ôtinât ôhi misatimwah.","text":"êkwa âcimôw ôma ka-isi-wâpahtahk kâ-isi-otinât ôhi misatimwa","english":"Then he told of what he had experienced and of how he had taken those horses.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.63","original":"êkotah ayâwak, owîcêwâkanah itah êh-miskawât.","text":"êkota ayâwak owîcêwâkana ita ê-miskawât","english":"They stayed there where he found his comrades.","analysis":[{},{},{},{},{},{},{},{},{},{},{},{},{}]},{"id":"1.64","original":"êkwah êh-tipiskâyik, êkotah ohci kâwih sipwêhtêwak, êh-itohtêcik ôh iyâhciyiniwah itah êh-wîkiyit, êkwah êh-kimotamawâcik otêmiyiwah.","text":"êkwa ê-tipiskâyik êkota ohci kâwi sipwêhtêwak ê-itohtêcik ôhi ayahciyiniwa ita ê-wîkiyit êkwa ê-kimotamawâcik otêmiyiwa","english":"When night came, they set out again, going to where those Blackfoot dwelt, and stole their horses from them.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.65","original":"êkotah tapasîwak.","text":"êkota tapasîwak","english":"Then they fled.","analysis":[{},{},{},{},{},{},{}]},{"id":"1.66","original":"kîwêwak; êkwah piyis êkos îsi takosinwak wîkiwâhk.","text":"kîwêwak êkwa piyis êkosi isi takosinwak wîkiwâhk","english":"They returned home, and so at last reached their camp.","analysis":[{},{},{},{},{},{},{},{},{},{},{},{},{},{},{},{},{}]},{"id":"1.67","original":"êwakw âwah kâ-tôtahk wîhkasko-kisêyin.","text":"êwako awa kâ-tôtahk wîhkasko-kisêyin","english":"The one who did thus, was Sweet-Grass.","analysis":[{},{},{},{},{},{},{},{},{},{},{}]}]},{"id":"2","sentences":[{"id":"2.1","original":"êkosi êkwah âcimowin.","text":"êkosi êkwa âcimowin","english":"That is the story.","analysis":[{},{},{},{},{},{},{},{},{}]}]}]}