{"title":"PCT 16: Rock-sculptures","author":"Coming-Day","body":[{"id":"1","sentences":[{"id":"1.1","original":"êyakô sâkahikan êh-misâk, nimitaw isi wîkiwak opwâsimôwak, êkotah êh-mihcêticik.","text":"êwako sâkahikan ê-misâk nimitaw isi wîkiwak opwâsîmôwak êkota ê-mihcêticik","english":"To the south of that great lake dwelt some Assiniboine, and they were many.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"2","sentences":[{"id":"2.1","original":"kîtahtawê pêyak awa nâpêw ocawâsimisah âhkosiyiwa.","text":"kîtahtawê pêyak awa nâpêw ocawâsimisa âhkosiyiwa","english":"Then at one time a certain man's child fell sick.","analysis":[{},{},{},{},{},{},{},{},{},{},{},{},{},{},{}]},{"id":"2.2","original":"hâtah êh-atoskêmot, êh-nanâtawihimiht, êh-tipahikâkêt otêmah mîna wîkiwâw mîna otayôwinisiwâwa, tahkih mistah âhkosiyiwa.","text":"âta ê-atoskêmot ê-nanâtawihimiht ê-tipahikâkêt otêma mîna wîkiwâw mîna otayiwinisiwâwa tahki mistahi âhkosiyiwa","english":"Although he employed medicine-men to have the child doctored, and paid out his horse and his tent and his clothes, yet the child remained very sick.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"2.3","original":"piyisk kahkiyaw mêstinam otayânah;","text":"piyisk kahkiyaw mêstinam otayâna","english":"At last he had spent all his belongings;","analysis":[{},{},{},{},{},{},{},{},{},{},{}]},{"id":"2.4","original":"mîna pâskisikan mêkiw, pitanê pimâtisit ntawâsimis! êh-itêyihtah.","text":"mîna pâskisikan mêkiw ê-itêyihtah","english":"he gave also his gun, thinking, “Would that my child might live!”","analysis":[{},{},{},{},{},{},{},{},{},{},{},{},{}]},{"id":"2.5","original":"mâka namoya kîh-miyw-âyâyiwa.","text":"mâka namôya kî-miyw-âyâyiwa","english":"But they could not get the child well.","analysis":[{},{},{},{},{},{},{},{},{}]},{"id":"2.6","original":"piyisk nipiw aw âwâsis.","text":"piyisk nipiw awa awâsis","english":"Finally that child died.","analysis":[{},{},{},{},{},{},{},{},{},{},{}]},{"id":"2.7","original":"êkosi êkwah kitimâkisiw awa nâpêw mîn âw îskwêw, pisisik êh-mâtocik, ê-mawîhkâtâcik otawâsimisiwâwa, piyisk kinwêsk.","text":"êkosi êkwa kitimâkisiw awa nâpêw mîna awa iskwêw pisisik ê-mâtocik ê-mawîhkâtâcik otawâsimisiwâwa piyisk kinwêsk","english":"And so then that man and woman were poor, and they were always weeping, lamenting their child, for a long time.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"3","sentences":[{"id":"3.1","original":"kîtahtawê kîksêpâ êh-wâpahtahk ê-wîh-wâpaniyik, sipwêhtêw awa nâpêw, nikwatis nika-papâ-ma-mâton, êy-itêyihtah.","text":"kîtahtawê kîkisêpâ ê-wâpahtahk ê-wî-wâpaniyik sipwêhtêw awa nâpêw ê-itêyihtah","english":"Then early one morning, when he saw that day was at hand, that man went off, thinking, “Off by myself somewhere I shall go about and weep.”","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"3.2","original":"sipwêhtêw, mostoswayânisah êh-akwanahot, ê-mamêhkocinêt.","text":"sipwêhtêw mostoswayânisa ê-akwanahot ê-mamêhkocinêt","english":"He went away, wrapping himself in a buffalo hide, without his inner garments.","analysis":[{},{},{},{},{},{},{},{},{},{},{}]},{"id":"3.3","original":"nama kêkway oskotâkay; nama kêkway otâsah; pikoh otâsiyânah, êkwah omaskisinah, êkwah ocâhpîhcisah, êkot ê-asiwatêyik êkotah môhkomân êh-apisâsiniyik.","text":"nama kêkway oskotâkay nama kêkway otâsa piko otâsiyâna êkwa omaskisina êkwa ocahpihcisa êkota ê-asiwatêyik êkota môhkomân ê-apisâsiniyik","english":"He wore no coat; no leggings; he had only his breechcloth and his moccasins, and his pouch, which contained a small knife.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"3.4","original":"êkos îsi sipwêhtêw aw ôpwâsimôw, ê-sîkâwit.","text":"êkosi isi sipwêhtêw awa opwâsîmôw ê-sîkâwit","english":"In this guise the Assiniboine set out, because he was in mourning.","analysis":[{},{},{},{},{},{},{},{},{},{},{},{},{},{},{}]},{"id":"3.5","original":"wâhyawês êh-ayât, atih-mâtôw.","text":"wâhyawês ê-ayât ati-mâtôw","english":"When he had gone a ways, he wept as he went on.","analysis":[{},{},{},{},{},{},{},{},{}]},{"id":"3.6","original":"êkwah êh-pa-pimohtêt, ôma kâ-misâk sâkahikan êkotah sisonêh êh-pimi-ma-mâtot, piyisk wâhyawês ayâw.","text":"êkwa ê-pa-pimohtêt ôma kâ-misâk sâkahikan êkota sisonê ê-pimi-ma-mâtot piyisk wâhyawês ayâw","english":"And, as he walked along, weeping by the shore of that big lake, at last he had gone quite far.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"3.7","original":"namoya wâpahtam mîkiwâhpah.","text":"namôya wâpahtam mîkiwâhpa","english":"He could no longer see the tipis.","analysis":[{},{},{},{},{},{},{},{},{}]}]},{"id":"4","sentences":[{"id":"4.1","original":"êkwah pôni-mâtôw, êh-ây-ispatinâyik êkotah êh-itohtêt, êkotê ispatinâhk nik-ây-apin, êh-itêyihtah.","text":"êkwa pôni-mâtôw ê-ay-ispatinâyik êkota ê-itohtêt ê-itêyihtah","english":"Then he ceased weeping, and went to where there were some hills, thinking, “There on a hilltop I shall sit.”","analysis":[{},{},{},{},{},{},{},{},{},{},{},{},{},{},{},{},{}]},{"id":"4.2","original":"pîhtaw êy-astâhikot ayîsiyiniwah, êkwah ê-ntawâpamikot, kiyâm wâpamitwâwi ayahciyiniwak, nika-nipahikok, iyikohk kâ-mihtâtak ncawâsimis, êh-itêyihtah.","text":"pîhtaw ê-astâhikot ayîsiyiniwa êkwa ê-nitawâpamikot ê-itêyihtah","english":"Now that he had come here, he began to be frightened by the thought of Blackfoot, who might come and see him, but he thought, “If the Blackfoot see me, let them kill me, so much do I grieve for my child.”","analysis":[{},{},{},{},{},{},{},{},{},{},{},{},{},{},{},{},{}]},{"id":"4.3","original":"êyakô ê-wîh-at-âmaciwêt, namoya mistah ê-ispatinâyik, awas-itah kotak mistahi ispatinâyiw, êkotah kâ-wâpamât, ôm itêh k-ôh-ayât ohci, êh-at-âmaciwêyit ayîsiyiniwah, wâpowêyân ê-kikasâkêyit, pâskisikan êh-tahkonamiyit, êh-ati-nîpawiyit mâna, ê-nanâtawâpiyit.","text":"êwako ê-wî-ati-âmaciwêt namôya mistahi ê-ispatinâyik awasita kotak mistahi ispatinâyiw êkota kâ-wâpamât ôma itê kâ-ôh-ayât ohci ê-ati-âmaciwêyit ayîsiyiniwa wâpowêyân ê-kikasâkêyit pâskisikan ê-tahkonamiyit ê-ati-nîpawiyit mâna ê-nanâtawâpiyit","english":"As he was on the way, climbing a smaller hill, there rose beyond it another very high one, and there he saw, from the place he had reached, a man climbing up, a man wearing a blanket-robe and holding a gun, who stood still every little ways to reconnoitre.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"4.4","original":"êkwah wîstah ka-kitâpamêw.","text":"êkwa wîsta ka-kitâpamêw","english":"Then he, in his turn, kept watching the other.","analysis":[{},{},{},{},{},{},{},{},{}]},{"id":"4.5","original":"namoya wâpamik.","text":"namôya wâpamik","english":"The other did not see him.","analysis":[{},{},{},{},{},{},{}]},{"id":"4.6","original":"piyisk kêkâc ê-kîs-âmaciwêyit, nahapiyiwa, êh-ati-pimitâcimoyit.","text":"piyisk kêkâc ê-kîsi-âmaciwêyit nahapiyiwa ê-ati-pimitâcimoyit","english":"At last, when the other had nearly reached the top of his hill, he squatted down and went on, crawling.","analysis":[{},{},{},{},{},{},{},{},{},{},{},{},{}]},{"id":"4.7","original":"êh-kîs-âmaciwêyit, êkotah pimisiniyiwa, kâ-wâpamât itâpâkan êh-ayîtisinamiyit, ê-wîh-kakwê-wâpamâyit awiyah, itêh kâ-wîkicik êkotê isi êy-is-îtâpiyit.","text":"ê-kîsi-âmaciwêyit êkota pimisiniyiwa kâ-wâpamât itâpâkan ê-ayîtisinamiyit ê-wî-kakwê-wâpamâyit awiya itê kâ-wîkicik êkotê isi ê-isi-itâpiyit","english":"When he had reached the summit, there he lay, and he saw him turning a spy-glass this way and that, trying to get sight of someone, as he kept looking out in the direction where the Assiniboine were encamped.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"4.8","original":"mâka namoya nôkwaniyiwa mîkiwâhpah, awasâyihk êh-wîkiwiht.","text":"mâka namôya nôkwaniyiwa mîkiwâhpa awasâyihk ê-wîkiwiht","english":"But the tipis were not visible, for they were camping behind a rise in the land.","analysis":[{},{},{},{},{},{},{},{},{},{},{},{},{},{},{}]}]},{"id":"5","sentences":[{"id":"5.1","original":"piyisk kinwêsk kitâpamêw.","text":"piyisk kinwêsk kitâpamêw","english":"At last he had watched him a long time.","analysis":[{},{},{},{},{},{},{},{},{}]},{"id":"5.2","original":"kîtahtawê kâ-wâpamât êh-tapâhtiskwêyiyit, namoy ê-nanâtawâpiyit.","text":"kîtahtawê kâ-wâpamât ê-tapahtiskwêyiyit namôya ê-nanâtawâpiyit","english":"Presently he saw him lower his head and no longer look about.","analysis":[{},{},{},{},{},{},{},{},{},{},{},{},{}]},{"id":"5.3","original":"miyâmay êh-nipât, itêyihtam, êkwah k-êtohtêt.","text":"itêyihtam êkwa kâ-itohtêt","english":"“Doubtless he is sleeping,” he thought, and started to walk in that direction.","analysis":[{},{},{},{},{},{},{},{},{},{},{}]},{"id":"5.4","original":"itah kâ-kîh-atih-âmaciwêyit, êkotah at-ay-itohtêw.","text":"ita kâ-kî-ati-âmaciwêyit êkota ati-ay-itohtêw","english":"He kept walking along where the other had climbed to the hilltop.","analysis":[{},{},{},{},{},{},{},{},{},{},{}]},{"id":"5.5","original":"mâskôc ayahciyiniw, âhpôh êtokê opwâsimôw, itêyihtam.","text":"itêyihtam","english":"“Probably he is a Blackfoot, and yet for all I know, he may be an Assiniboine,” he thought.","analysis":[{},{},{},{},{},{},{}]},{"id":"5.6","original":"itah kâ-kîh-nahapiyit êy-ihtât, kâ-wâpamât êh-tapâhtiskwêsiniyit.","text":"ita kâ-kî-nahapiyit ê-ihtât kâ-wâpamât ê-tapahtiskwêsiniyit","english":"When he came to where the other had squatted down, he could see him lying with lowered head.","analysis":[{},{},{},{},{},{},{},{},{},{},{},{},{}]},{"id":"5.7","original":"namoya nisitawêyimêw.","text":"namôya nisitawêyimêw","english":"He could not tell who he was.","analysis":[{},{},{},{},{},{},{}]},{"id":"5.8","original":"namoya wâpamêw ôhkwâkaniyiw.","text":"namôya wâpamêw ohkwâkaniyiw","english":"He could not see his face.","analysis":[{},{},{},{},{},{},{},{},{}]},{"id":"5.9","original":"êkwah pêyâhtik pimohtêw, mâskôc pêkopayicih, nika-nipahik, ê-ytêyihtahk.","text":"êkwa pêyâhtik pimohtêw ê-itêyihtahk","english":"He walked carefully, thinking, “If by chance he should wake up, he would kill me.”","analysis":[{},{},{},{},{},{},{},{},{},{},{},{},{}]},{"id":"5.10","original":"piyisk ksiwâk otihtêw.","text":"piyisk kisiwâk otihtêw","english":"At last he got near to him.","analysis":[{},{},{},{},{},{},{},{},{}]},{"id":"5.11","original":"êh-kitâpamêt, kâ-wâpamât êh-kitôwêhkwâmiyit.","text":"ê-kitâpamât kâ-wâpamât ê-kitôwêhkwâmiyit","english":"When he looked at him, he saw that he was sound asleep and snoring.","analysis":[{},{},{},{},{},{},{},{},{}]},{"id":"5.12","original":"piyisk otihtêw.","text":"piyisk otihtêw","english":"At last he came right up to him.","analysis":[{},{},{},{},{},{},{}]},{"id":"5.13","original":"êh-kitâpamât, êkotah pâskisikan astêyiw êkwah itâpâkan.","text":"ê-kitâpamât êkota pâskisikan astêyiw êkwa itâpâkan","english":"When he looked at him, there lay a gun and a spy-glass.","analysis":[{},{},{},{},{},{},{},{},{},{},{},{},{},{},{}]},{"id":"5.14","original":"êkwah êh-pakwahtêhoyit wâpahtam, maskisinah ê-sêkwasoyit.","text":"êkwa ê-pakwahtêhoyit wâpahtam maskisina ê-sêkwasoyit","english":"And he saw that he had extra moccasins tied in his belt.","analysis":[{},{},{},{},{},{},{},{},{},{},{},{},{}]},{"id":"5.15","original":"êh-kitâpamât, ocihciyiwah ômis îsi êh-nipâyit, êh-aspiskwêsimot ocihciyah, kâ-wâpahtahk êh-kâh-kîskicihcêyit.","text":"ê-kitâpamât ocihcîyiwa ômisi isi ê-nipâyit kâ-wâpahtahk ê-kâh-kîskicihcêyit","english":"When he looked at him, as he slept there with his hands like this, “He is resting his head on his hands,” he thought, and then he saw that he had some fingers cut off.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"5.16","original":"ayahciyiniw êcik âwa! itêyihtam.","text":"itêyihtam","english":"He concluded, “And so he is a Blackfoot.”","analysis":[{},{},{},{},{},{},{}]}]},{"id":"6","sentences":[{"id":"6.1","original":"êh-nanâtawâpit, kâ-wâpamât asiniyah.","text":"ê-nanâtawâpit kâ-wâpamât asiniya","english":"He looked about him and saw a stone.","analysis":[{},{},{},{},{},{},{},{},{}]},{"id":"6.2","original":"asêhtêw, êh-otinât asiniyah.","text":"asêhtêw ê-otinât asiniya","english":"He walked back and took the stone.","analysis":[{},{},{},{},{},{},{},{},{}]},{"id":"6.3","original":"êkwah êh-itohtêt itah kâ-nîpawiyit, êh-nahikâpawistawât, ostikwâniyihk êh-pakamahwât asiniyah ohci, nipahêw.","text":"êkwa ê-itohtêt ita kâ-nîpawiyit ê-nahikâpawistawât ostikwâniyihk ê-pakamahwât asiniya ohci nipahêw","english":"Then he went there where the other had stood, and took a good footing close to him, and hit him on the head with the stone, and killed him.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"6.4","original":"êkosi pâskisikan otinam, mîna itâpâkan, oskotâkayiw, omaskisiniyiwa, otâsiyiwa, mîna kaskitêw, mîna môsw-asiniyah.","text":"êkosi pâskisikan otinam mîna itâpâkan oskotâkayiyiw omaskisiniyiwa otâsiyiwa mîna kaskitêw mîna môsw-asiniya","english":"hen he took the gun, the spy-glass, his coat, his moccasins, his leggings, and the powder and bullets.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"7","sentences":[{"id":"7.1","original":"êkos kîwêw.","text":"êkosi kîwêw","english":"Then he went home.","analysis":[{},{},{},{},{},{},{}]},{"id":"7.2","original":"êkâ h-nisitawêyimât, mâskôc ahpôh nêhiyaw nipisci-nipahâw, êh-itêyihtahk, êkâ k-ôh-manisamwât wêstakayiwa.","text":"êkâ ê-nisitawêyimât ê-itêyihtahk êkâ kâ-ôh-manisamwât wêstakayiwa","english":"Because he did not know who the other was, and thought, “Perhaps I have by mistake slain a Cree,” was why he did not cut off the other's scalp.","analysis":[{},{},{},{},{},{},{},{},{},{},{},{},{},{},{},{},{}]},{"id":"7.3","original":"êkosi kîwêw.","text":"êkosi kîwêw","english":"So he went home.","analysis":[{},{},{},{},{},{},{}]},{"id":"7.4","original":"kêkâc âpihtâ-kîsikâyiw;","text":"kêkâc âpihtâ-kîsikâyiw","english":"It was almost noon;","analysis":[{},{},{},{},{},{},{}]},{"id":"7.5","original":"osâm kinwêsk nôcihtâw, ôhi kâ-wîh-kakwê-nipahât.","text":"osâm kinwêsk nôcihtâw ôhi kâ-wî-kakwê-nipahât","english":"he had been too long killing that man.","analysis":[{},{},{},{},{},{},{},{},{},{},{},{},{}]},{"id":"7.6","original":"êkoyikohk kêkâc êh-âpihtâ-kîsikâyik, takohtêw wîkiwâhk, êkwah êh-âcimot ôma, k-êsi-wâpamât ayîsiyiniwa, asiniyah ohci êh-pakamahwât.","text":"êkoyikohk kêkâc ê-âpihtâ-kîsikâyik takohtêw wîkiwâhk êkwa ê-âcimot ôma kâ-isi-wâpamât ayîsiyiniwa asiniya ohci ê-pakamahwât","english":"When it was almost noon, he reached their camp, and then he told of how he had seen a man and killed him with a stone.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"8","sentences":[{"id":"8.1","original":"ninipahâw êh-micimihkwâmit.","text":"","english":"I killed him while he slept.","analysis":[{},{},{},{},{}]},{"id":"8.2","original":"êwakoni ôhi kâ-pêtâyân otayânah.","text":"","english":"These things which I am bringing are his possessions.","analysis":[{},{},{},{},{}]},{"id":"8.3","original":"êh-itêyimak, êkâ k-ôh-manisamwak ostikwân, itwêw.","text":"itwêw","english":"Because I thought of him, 'perhaps he is Cree,' is why I did not take his scalp,” he said.","analysis":[{},{},{},{},{},{},{}]}]},{"id":"9","sentences":[{"id":"9.1","original":"ê-kiskinôhahk anim ispatinâw, ispayiwak êh-têhtapicik kotakak nâpêwak.","text":"ê-kiskinôhahk anima ispatinâw ispayiwak ê-têhtapicik kotakak nâpêwak","english":"When he had pointed out that hill, other men mounted and rode there.","analysis":[{},{},{},{},{},{},{},{},{},{},{},{},{},{},{},{},{}]},{"id":"9.2","original":"êh-wâpamâcik, nisitawêyimêwak ayahciyiniwa.","text":"ê-wâpamâcik nisitawêyimêwak ayahciyiniwa","english":"When they saw him, they recognized him as a Blackfoot.","analysis":[{},{},{},{},{},{},{},{},{}]},{"id":"9.3","original":"êwakonik manisamwêwak wêstakâyiwa, êh-kîwêhtatâcik.","text":"êwakonik manisamwêwak wêstakâyiwa ê-kîwêhtatâcik","english":"These men now cut off his scalp and took it home.","analysis":[{},{},{},{},{},{},{},{},{},{},{}]},{"id":"9.4","original":"êh-takohtêcik, êkoyikohk êkwah miywêyihtamwak opwâsîmôwak, êkwah êh-nîmihitocik, êh-miyawâtahkik ê-nipahâcik ayahciyiniwah.","text":"ê-takohtêcik êkoyikohk êkwa miywêyihtamwak opwâsîmôwak êkwa ê-nîmihitocik ê-miyawâtahkik ê-nipahâcik ayahciyiniwa","english":"When they arrived, the Assiniboine were glad, and danced, rejoicing because they had killed a Blackfoot.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"10","sentences":[{"id":"10.1","original":"êkosi êyakô.","text":"êkosi êwako","english":"So much for this.","analysis":[{},{},{},{},{},{},{}]}]},{"id":"11","sentences":[{"id":"11.1","original":"kîtahtawê ntawih-sipwêhtêwak, êkwah aw âyahciyiniw itah kâ-pimisihk kâ-nipahiht, kîkwa têhtahêwak.","text":"kîtahtawê nitawi-sipwêhtêwak êkwa awa ayahciyiniw ita kâ-pimisihk kâ-nipahiht kîkway têhtahêwak","english":"Presently they set out for that place, and where that Blackfoot lay who had been slain, they put him up on something.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}],"footnote":"LB on {kîkwa}:  Word-avoidance, {têsipicikan}: “scaffold”."},{"id":"11.2","original":"êkwah ôma itah kâ-kê-pimisihk asiskiy êh-manisahkik, tâpiskôc ayîsiyiniw êh-pimisihk êkosi êh-isi-manisahkik;","text":"êkwa ôma ita kâ-kî-pimisihk asiskiy ê-manisahkik tâpiskôc ayîsiyiniw ê-pimisihk êkosi ê-isi-manisahkik","english":"Then they cut away some of the ground where he had lain, cutting it like a man lying there;","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"11.3","original":"êkwah aw ôpwâsimôw itah k-ôh-wâpamât ôh âyahciyiniwa, êkotah mînah asiskiy êh-ati-manisahkik, tâpiskôc itah êh-pimohtêt ayîsiyiniw êy-isi-manisahkik asiskiy.","text":"êkwa awa opwâsîmôw ita kâ-ôh-wâpamât ôhi ayahciyiniwa êkota mîna asiskiy ê-ati-manisahkik tâpiskôc ita ê-pimohtêt ayîsiyiniw ê-isi-manisahkik asiskiy","english":"and there whence that Assiniboine had seen that Blackfoot, there too they went cutting the ground, carving it out like a man walking.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"11.4","original":"itah mînah êh-ati-nakît mâna, êkotah ê-manisahkik asiskiy, piyisk êh-otihtât ôh ayahciyiniwah.","text":"ita mîna ê-ati-nakît mâna êkota ê-manisahkik asiskiy piyisk ê-otihtât ôhi ayahciyiniwa","english":"And there where he had stopped on his way, they cut the ground, and finally where he had reached the Blackfoot.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"11.5","original":"êkwah mîna asiniyah k-ôtinât, êkotah mîna êh-manisahkik asiskiy.","text":"êkwa mîna asiniya kâ-otinât êkota mîna ê-manisahkik asiskiy","english":"And where he had taken the stone, there too they carved out the ground.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"11.6","original":"itah êh-tahkoskêt, êkwah mîna itah êh-nîpawit, ôh êh-pakamahwât ayahciyiniwa, êkosi êy-isi-kiskinawâcihtâcik.","text":"ita ê-tahkoskêt êkwa mîna ita ê-nîpawit ôhi ê-pakamahwât ayahciyiniwa êkosi ê-isi-kiskinawâcihtâcik","english":"Where he stepped, and also where he stood as he killed the Blackfoot, even so they marked it.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"11.7","original":"ôh ayahciyiniwah itah kâh-pimisiniyit, itah êh-itiskwêsihk itah kâ-masinahikâsot, êkotah êh-ahâcik ôh âsiniyah.","text":"ôhi ayahciyiniwa ita kâ-pimisiniyit ita ê-itiskwêsihk ita kâ-masinahikâsot êkota ê-ahâcik ôhi asiniya","english":"Where the Blackfoot had lain, there where the head of the image lay, there they placed that boulder.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"11.8","original":"mâmaskâc êkwoyâk êy-isi-wâpahtahkik ôh îyahciyiniwah, êh-nipâyit, ê-mosci-pakamahomiht asiniyah ohci.","text":"mâmaskâc êkwêyâk ê-isi-wâpahtahkik ôhi ayahciyiniwa ê-nipâyit ê-mosci-pakamahomiht asiniya ohci","english":"It wonderfully resembled their actual experience, the sleeping Blackfoot being struck by a stone held in the hand.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"11.9","original":"êkô ohci k-ôh-masinahwâcik, kinwêsk ta-nôkwan, êh-itêyihtahkik.","text":"êwako ohci kâ-ôh-masinahwâcik ê-itêyihtahkik","english":"The reason they made the image of him was that they thought, “For a long time let it be visible.”","analysis":[{},{},{},{},{},{},{},{},{},{},{},{},{}]},{"id":"11.10","original":"tâpwê kinwês kêh-nôkwaniyiw êyôkô.","text":"tâpwê kinwês kê-nôkwaniyiw êwako","english":"And truly, for a long time this thing was to be seen.","analysis":[{},{},{},{},{},{},{},{},{},{},{}]}]},{"id":"12","sentences":[{"id":"12.1","original":"êkoyikohk êh-iskwâk âcimowin.","text":"êkoyikohk ê-iskwâk âcimowin","english":"This is the end of the story.","analysis":[{},{},{},{},{},{},{},{},{}]}]}]}