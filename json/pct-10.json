{"title":"PCT 10: Four Cree resist the Blackfoot","author":"Coming-Day","body":[{"id":"1","sentences":[{"id":"1.1","original":"kîtahtawê itah êh-ayâcik, êh-wîkicik nêhiyawak, mâwacihitôwak ê-sipwêhtêcik oskinîkiwak, iyâhciyiniwah êh-ntonawâcik, ê-wîh-kimotamawâcik otêmiyiwah misatimwah, kîspin mâka wâpamâtwâwi, pêyakowicih, ta-nipahâcik;","text":"kîtahtawê ita ê-ayâcik ê-wîkicik nêhiyawak mâwacihitôwak ê-sipwêhtêcik oskinîkiwak ayahciyiniwa ê-nitonawâcik ê-wî-kimotamawâcik otêmiyiwa misatimwa kîspin mâka wâpamâtwâwi pêyakoyici ta-nipahâcik","english":"Once where some Cree lived, the young men assembled to go out looking for Blackfoot, in order to steal their horses from them and, if they saw one alone, to kill him;","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.2","original":"êkosi itêyihtamwak.","text":"êkosi itêyihtamwak","english":"that was their intent.","analysis":[{},{},{},{},{},{},{}]},{"id":"1.3","original":"êkwah kâ-wâpahk, kâ-pimohtêcik, têpakohp tahtwâw êh-nipâcik, êkoyikohk wâpamêwak iyâhciyiniwah itah êh-wîkiyit.","text":"êkwa kâ-wâpahk kâ-pimohtêcik têpakohp tahtwâw ê-nipâcik êkoyikohk wâpamêwak ayahciyiniwa ita ê-wîkiyit","english":"So on the next day they set out, and when seven times they had slept on the way, they saw some Blackfoot encamped.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.4","original":"êkosi kâsôhtawêwak; namoya wâpamikwak.","text":"êkosi kâsôhtawêwak namôya wâpamikwak","english":"They hid from them; the others did not see them.","analysis":[{},{},{},{},{},{},{},{},{},{},{}]},{"id":"1.5","original":"êkwah êy-itohtêcik, êh-tipiskâyik, êh-otihtâcik itah êh-wîkiyit, apiwak êkotah, cîkih itah k-âyâyit.","text":"êkwa ê-itohtêcik ê-tipiskâyik ê-otihtâcik ita ê-wîkiyit apiwak êkota cîki ita kâ-ayâyit","english":"Then, at night, when they went there and reached the others' camp, they sat there close to where the others were.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"1.6","original":"nîso nâpêwak itohtêwak mîkiwâhpihk, misatimwah êh-kimotamawâcik, êh-nipâyit.","text":"nîso nâpêwak itohtêwak mîkiwâhpihk misatimwa ê-kimotamawâcik ê-nipâyit","english":"Two men went to a lodge and stole the horses while the owners slept.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"2","sentences":[{"id":"2.1","original":"êkosi owîcêwâkaniwâwah êh-mâh-miyâcik, ômisiy itwêwak : têhtapik; tapasîtân.","text":"êkosi owîcêwâkaniwâwa ê-mâh-miyâcik ômisi itwêwak","english":"Then, when they gave them to their comrades, they said, “Mount; let us flee.”","analysis":[{},{},{},{},{},{},{},{},{},{},{},{},{},{},{}]}]},{"id":"3","sentences":[{"id":"3.1","original":"êkosi tâpwê têhtapiwak, ê-wîh-sipwêhtêcik.","text":"êkosi tâpwê têhtapiwak ê-wî-sipwêhtêcik","english":"Accordingly they mounted to depart.","analysis":[{},{},{},{},{},{},{},{},{},{},{}]},{"id":"3.2","original":"nîso oskinîkiwak âtawêyimêwak;","text":"nîso oskinîkiwak âtawêyimêwak","english":"Two youths were dissatisfied with the horses they had got;","analysis":[{},{},{},{},{},{},{},{},{}]},{"id":"3.3","original":"pakwâtêwak êh-mâyâtisiyit misatimwah.","text":"pakwâtêwak ê-mâyâtisiyit misatimwa","english":"they did not like the horses, because they were ugly.","analysis":[{},{},{},{},{},{},{},{},{}]},{"id":"3.4","original":"pakitinêwak; namôya wîh-tapasîwak.","text":"pakitinêwak namôya wî-tapasîwak","english":"They let them go and would not flee.","analysis":[{},{},{},{},{},{},{},{},{}]}]},{"id":"4","sentences":[{"id":"4.1","original":"tânêhki êkâ kâ-tapasiyêk ?","text":"","english":"“Why do you not flee?”","analysis":[{},{},{},{},{}]}]},{"id":"5","sentences":[{"id":"5.1","original":"âh, namoya niwîh-tapasîn.","text":"","english":"“I shall not flee.","analysis":[{},{},{},{},{}]},{"id":"5.2","original":"kiyawâw tapasîk.","text":"","english":"Go, you others.”","analysis":[{},{},{},{},{}]}]},{"id":"6","sentences":[{"id":"6.1","original":"tâpwê tapasîwak ôki kâ-têhtapicik.","text":"tâpwê tapasîwak ôki kâ-têhtapicik","english":"So those who were on horses fled.","analysis":[{},{},{},{},{},{},{},{},{},{},{}]},{"id":"6.2","original":"kotakak nîso nâpêwak mîn êwakonik namoya tapasîwak.","text":"kotakak nîso nâpêwak mîna êwakonik namôya tapasîwak","english":"Two other men also did not flee.","analysis":[{},{},{},{},{},{},{},{},{},{},{},{},{},{},{},{},{}]},{"id":"6.3","original":"nêwiwak êkwah êkâ kâ-tapasîcik.","text":"nêwiwak êkwa êkâ kâ-tapasîcik","english":"Thus they were four who did not flee.","analysis":[{},{},{},{},{},{},{},{},{},{},{}]}]},{"id":"7","sentences":[{"id":"7.1","original":"kiwîh-wîcêtinâwâw, oskinîkîtik, itwêw awa kisêyiniw pêyak, mâskôc otinâyêko misatim, êh-itêyimitakok.","text":"itwêw awa kisêyiniw pêyak","english":"“I shall go with you, youths,” said one, an old man, “for I think you may perhaps succeed in getting a horse or so.”","analysis":[{},{},{},{},{},{},{},{},{},{},{},{},{},{},{}]}]},{"id":"8","sentences":[{"id":"8.1","original":"êkosi êkwah ôki êkâ kâ-tapasîcik nîso ôskinîkiwak itohtêwak, iyâhciyiniwah itah êh-wîkiyit.","text":"êkosi êkwa ôki êkâ kâ-tapasîcik nîso oskinîkiwak itohtêwak ayahciyiniwa ita ê-wîkiyit","english":"Then the two youths who had not fled went to where the Blackfoot were camping.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"8.2","original":"kêyâpic nipâyiwah.","text":"kêyâpic nipâyiwa","english":"They were still asleep.","analysis":[{},{},{},{},{},{},{}]},{"id":"8.3","original":"otinêwak misatimwah êh-miyosiyit nîsitanaw pêyakosâp.","text":"otinêwak misatimwa ê-miyosiyit nîsitanaw pêyakosâp","english":"They took twenty-one  handsome horses.","analysis":[{},{},{},{},{},{},{},{},{},{},{},{},{}]},{"id":"8.4","original":"êkwah owîcêwâkaniwâwah, nîso itah êh-pêhikocik ôhi kisêyiniwah otihtêwak.","text":"êkwa owîcêwâkaniwâwa nîso ita ê-pêhikocik ôhi kisêyiniwa otihtêwak","english":"Then they went back to where their two companions, one of them the old man, were awaiting them.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"8.5","original":"miyêw misatimwah ôhô kisêyiniwah êwakôw.","text":"miyêw misatimwa ôho kisêyiniwa êwako","english":"The one gave a horse to the old man.","analysis":[{},{},{},{},{},{},{},{},{},{},{},{},{}]},{"id":"8.6","original":"awah oskinîkiw ômisi isiyîhkâsôw : kiyâhkâkiyowêw, kâ-miyât kisêyiniwah êh-miyosiyit misatimwah.","text":"awa oskinîkiw ômisi isiyîhkâsôw kiyâhkakiyôwêw kâ-miyât kisêyiniwa ê-miyosiyit misatimwa","english":"The name of the youth was Kiyahkakiyowew, he who gave the old man a fine horse.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]}]},{"id":"9","sentences":[{"id":"9.1","original":"êkosih ômisih itwêw awa kisêyiniw : kitatamihin, wêskinîkiyin.","text":"êkosi ômisi itwêw awa kisêyiniw","english":"Then the old man spoke thus: “I thank thee, youth.","analysis":[{},{},{},{},{},{},{},{},{},{},{},{},{},{},{}]},{"id":"9.2","original":"êyak ohci k-ôh-kisâtitân.","text":"","english":"It was for this I stayed with thee.”","analysis":[{},{},{},{},{}]}]},{"id":"10","sentences":[{"id":"10.1","original":"êkos êwakw âwa kisêyiniw omis îsiyihkâsôw : tawipîsin isiyîhkâsôw.","text":"êkosi êwako awa kisêyiniw ômisi isiyîhkâsôw tawipîsim isiyîhkâsôw","english":"The name of this old man was Tawipisin.","analysis":[{},{},{},{},{},{},{},{},{},{},{},{},{},{},{},{},{},{},{}]}]},{"id":"11","sentences":[{"id":"11.1","original":"hêkwah tapasîtân, itwêw awa kisêyiniw.","text":"itwêw awa kisêyiniw","english":"“Now let us flee,” said the old man.","analysis":[{},{},{},{},{},{},{},{},{},{},{}]}]},{"id":"12","sentences":[{"id":"12.1","original":"tâpwê têhtapiwak, êh-tapasîcik, ê-wîh-kîwêcik.","text":"tâpwê têhtapiwak ê-tapasîcik ê-wî-kîwêcik","english":"Accordingly they mounted and made for home.","analysis":[{},{},{},{},{},{},{},{},{},{},{}]}]},{"id":"13","sentences":[{"id":"13.1","original":"ômis îtwêw awah kisêyiniw : oskinîkîtik, êkâ wiyah pimitisahwâtânik kiwîcêwâkaninawak.","text":"ômisi itwêw awa kisêyiniw","english":"Thus spoke the old man: “Young men, let us not go in pursuit of our companions.","analysis":[{},{},{},{},{},{},{},{},{},{},{},{},{}]},{"id":"13.2","original":"ohpimêh itohtêtân.","text":"","english":"Let us go in a different direction.","analysis":[{},{},{},{},{}]},{"id":"13.3","original":"wiyawâw mihcêt ayâwêwak misatimwah.","text":"","english":"They have many horses.","analysis":[{},{},{},{},{}]},{"id":"13.4","original":"wâpahki ta-pimitisahokwak iyâhciyiniwah.","text":"","english":"Tomorrow the Blackfoot will pursue them.","analysis":[{},{},{},{},{}]},{"id":"13.5","original":"âsay wiyawâw wâhyaw ayâtokênik.","text":"","english":"No doubt they are far on their way by now.","analysis":[{},{},{},{},{}]},{"id":"13.6","original":"kiyânaw kik-âtimikonawak.","text":"","english":"It is us whom the Blackfoot will overtake.","analysis":[{},{},{},{},{}]},{"id":"13.7","original":"pimitisahokoyahkwâwi, ohpimêh itohtêtân.","text":"","english":"If they pursue us, let us go in a different direction.","analysis":[{},{},{},{},{}]},{"id":"13.8","original":"namôya ka-wâpamikonawak ayâhciyiniwak.","text":"","english":"The Blackfoot will not see us.”","analysis":[{},{},{},{},{}]}]},{"id":"14","sentences":[{"id":"14.1","original":"âhag, itwêwak oskinîkiwak.","text":"itwêwak oskinîkiwak","english":"“Very well,” said the young men.","analysis":[{},{},{},{},{},{},{},{},{}]}]},{"id":"15","sentences":[{"id":"15.1","original":"êkosi tapasîwak.","text":"êkosi tapasîwak","english":"So they fled.","analysis":[{},{},{},{},{},{},{}]},{"id":"15.2","original":"êkwah ohpimêh itâmôwak.","text":"êkwa ohpimê itâmôwak","english":"They fled in a different direction.","analysis":[{},{},{},{},{},{},{},{},{}]}]},{"id":"16","sentences":[{"id":"16.1","original":"tâpwêh êh-wâpahk kiskêyihtamwak iyâhciyiniwak êh-kimotamâhcik otêmiwâwah.","text":"tâpwê ê-wâpahk kiskêyihtamwak ayahciyiniwak ê-kimotamâhcik otêmiwâwa","english":"As they had foreseen, in the morning the Blackfoot saw that their horses had been stolen from them.","analysis":[{},{},{},{},{},{},{},{},{},{},{},{},{},{},{}]},{"id":"16.2","original":"wawêyîwak, êh-âh-awihitocik otêmiwawah, ê-pimitisahwâcik nêhiyawah, êkwah kapê-kîsik êh-pimipayicik, nêhiyawah ê-wîh-kakwêy-atimâcik.","text":"wawêyîwak ê-âh-awihitocik otêmiwâwa ê-pimitisahwâcik nêhiyawa êkwa kapê-kîsik ê-pimipayicik nêhiyawa ê-wî-kakwê-atimâcik","english":"They made ready, lending one another horses, and went in pursuit of the Cree, riding all day to overtake them.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"16.3","original":"piyisk tipiskâw.","text":"piyisk tipiskâw","english":"At last night came.","analysis":[{},{},{},{},{},{},{}]},{"id":"16.4","original":"namoya wâpamêwak nêhiyawah.","text":"namôya wâpamêwak nêhiyawa","english":"They had no sight of the Cree.","analysis":[{},{},{},{},{},{},{},{},{}]},{"id":"16.5","original":"âhci pikô pimohtêwak, ê-wîh-kakwê-wâpamâcik nêhiyawah.","text":"âhci piko pimohtêwak ê-wî-kakwê-wâpamâcik nêhiyawa","english":"Still they went on, seeking to get sight of the Cree.","analysis":[{},{},{},{},{},{},{},{},{},{},{},{},{}]}]},{"id":"17","sentences":[{"id":"17.1","original":"êh-wâpahk êkwah mînah êh-sipwêhtêcik, êh-pimitisahwâcik nêhiyawah, kîtahtawê kâ-wâpamâcik;","text":"ê-wâpahk êkwa mîna ê-sipwêhtêcik ê-pimitisahwâcik nêhiyawa kîtahtawê kâ-wâpamâcik","english":"In the morning, when again they set out in pursuit of the Cree, suddenly they saw them;","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"17.2","original":"itah ê-wîh-mîcisocik nêhiyawak, pêyak mostoswah ê-nipahâcik, êkotah kâ-wâpamâcik iyâhciyiniwak ôhi nêhiyawah.","text":"ita ê-wî-mîcisocik nêhiyawak pêyak mostoswa ê-nipahâcik êkota kâ-wâpamâcik ayahciyiniwak ôhi nêhiyawa","english":"where the Cree were about to eat, having slain a buffalo, there the Blackfoot caught sight of the Cree.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"17.3","original":"mêkwâc êh-mîcisoyit moskîstawêwak.","text":"mêkwâc ê-mîcisoyit môskîstawêwak","english":"They attacked them while they were eating.","analysis":[{},{},{},{},{},{},{},{},{}]},{"id":"17.4","original":"êkwah ôkih nêhiyawak pasikôwak, êh-otinâcik misatimwah, êh-têhtapicik, êh-tapasîcik.","text":"êkwa ôki nêhiyawak pasikôwak ê-otinâcik misatimwa ê-têhtapicik ê-tapasîcik","english":"The Cree jumped to their feet, seized the horses, mounted, and fled.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"17.5","original":"êkwah âtiht nôtinikêwak; pâh-pâskiswêwak ayâhciyiniwah.","text":"êkwa âtiht nôtinikêwak pâh-pâskiswêwak ayahciyiniwa","english":"Some of them fought; they shot at the Blackfoot.","analysis":[{},{},{},{},{},{},{},{},{},{},{},{},{}]},{"id":"17.6","original":"wiyawâw mînah pâh-paskisokwak iyâhciyiniwah.","text":"wiyawâw mîna pâh-paskisokwak ayahciyiniwa","english":"The Blackfoot, too, kept shooting at them.","analysis":[{},{},{},{},{},{},{},{},{},{},{}]},{"id":"17.7","original":"piyisk kinwês nôtinitôwak, êh-pimohtêcik.","text":"piyisk kinwês nôtinitôwak ê-pimohtêcik","english":"For a long time they fought each other as they went along.","analysis":[{},{},{},{},{},{},{},{},{},{},{}]},{"id":"17.8","original":"pêyak nipahâw nêhiyaw.","text":"pêyak nipahâw nêhiyaw","english":"One Cree was killed.","analysis":[{},{},{},{},{},{},{},{},{}]},{"id":"17.9","original":"êkosi poyowak iyâhciyiniwak, nêhiyawah pêyak ê-nipahâcik.","text":"êkosi poyowak ayahciyiniwak nêhiyawa pêyak ê-nipahâcik","english":"Then the Blackfoot ceased, when they had killed one Cree.","analysis":[{},{},{},{},{},{},{},{},{},{},{},{},{},{},{}]},{"id":"17.10","original":"kâ-pôyôcik êkosi kîwêwak ôki ayâhciyiniwak.","text":"kâ-pôyocik êkosi kîwêwak ôki ayahciyiniwak","english":"The Blackfoot ceased fighting and went home.","analysis":[{},{},{},{},{},{},{},{},{},{},{},{},{}]}]},{"id":"18","sentences":[{"id":"18.1","original":"êkwah ôki ôhpimê kâ-pimohtêcik nêhiyawak, êwakô kisêyiniw aw itah kâ-wîcihiwêt, kâw êkotah itohtêwak, owîcêwâkaniwâwah mêskanaw ê-wîh-kakwê-wâpahtahkik, itah ê-kîh-pimohtêyit.","text":"êkwa ôki ohpimê kâ-pimohtêcik nêhiyawak êwako kisêyiniw awa ita kâ-wîcihiwêt kâwi êkota itohtêwak owîcêwâkaniwâwa mêskanaw ê-wî-kakwê-wâpahtahkik ita ê-kî-pimohtêyit","english":"As for those Cree who had gone off in another direction, the party of that old man, they went back to look for the tracks of their comrades.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"18.2","original":"tâpwê wâpahtamwak itah ê-kîh-pimipayiyit.","text":"tâpwê wâpahtamwak ita ê-kî-pimipayiyit","english":"They saw the place where the others had gone by.","analysis":[{},{},{},{},{},{},{},{},{},{},{}]}]},{"id":"19","sentences":[{"id":"19.1","original":"âh, oskinîkîtik, itwêw awa kisêyiniw, namoya êko-tahtoh ôhc ihtasiwak;","text":"itwêw awa kisêyiniw","english":"“Now, young men,” said the old man, “there were not so many of them as this;","analysis":[{},{},{},{},{},{},{},{},{},{},{},{},{}]},{"id":"19.2","original":"osâm mistahi oki misatimwak kâ-pimiskanawêcik, itwêw awah kisêyiniw.","text":"itwêw awa kisêyiniw","english":"too many tracks have the horses made by here,” said the old man.","analysis":[{},{},{},{},{},{},{},{},{},{},{}]}]},{"id":"20","sentences":[{"id":"20.1","original":"oskinîkiwak ôkih omis îtêwak : êko-tahto oma kâ-kîh-otinâcik misatimwah, itêwak ôhô kisêyiniwah.","text":"oskinîkiwak ôki ômisi itêwak itêwak ôho kisêyiniwa","english":"The young men answered him, “This is the number of the horses they have taken,” said they to the old man.","analysis":[{},{},{},{},{},{},{},{},{},{},{},{},{},{},{},{},{},{},{}]}]},{"id":"21","sentences":[{"id":"21.1","original":"êkos îtwêwak.","text":"êkosi itwêwak","english":"So they spoke.","analysis":[{},{},{},{},{},{},{}]},{"id":"21.2","original":"âhci pikôw ati-sipwêhtêwak.","text":"âhci piko ati-sipwêhtêwak","english":"Again they set out.","analysis":[{},{},{},{},{},{},{},{},{}]},{"id":"21.3","original":"namôya wâhyaw êh-ihtâcik, kâ-pê-sâkêwêyit, êh-nakiskawâcik, êh-kîwêyit ow iyâhciyiniwah.","text":"namôya wâhyaw ê-ihtâcik kâ-pê-sâkêwêyit ê-nakiskawâcik ê-kîwêyit awa ayahciyiniwa","english":"They were not far on their way, when they encountered those Blackfoot coming out from behind a hill on their way home.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"21.4","original":"wâpamikwak êkosih.","text":"wâpamikwak êkosi","english":"Thus they were seen by the others.","analysis":[{},{},{},{},{},{},{}]},{"id":"21.5","original":"tapasîwak ôki nêhiyawak.","text":"tapasîwak ôki nêhiyawak","english":"The Cree fled.","analysis":[{},{},{},{},{},{},{},{},{}]},{"id":"21.6","original":"môskîstâkwak.","text":"môskîstâkwak","english":"The others attacked them.","analysis":[{},{},{},{},{}]},{"id":"21.7","original":"ê-sakâyik êkota sêskisiwak otêmiwawah kikih.","text":"ê-sakâyik êkota sêskisiwak otêmiwâwa kiki","english":"They took refuge with their horses in a wooded place.","analysis":[{},{},{},{},{},{},{},{},{},{},{},{},{}]},{"id":"21.8","original":"sakâhk ayâwak.","text":"sakâhk ayâwak","english":"They stayed in the brush.","analysis":[{},{},{},{},{},{},{}]},{"id":"21.9","original":"wîhkwêskâkwak ayâhciyiniwah.","text":"wîhkwêskâkwak ayahciyiniwa","english":"The Blackfoot surrounded them.","analysis":[{},{},{},{},{},{},{}]},{"id":"21.10","original":"wâtihkêwak êkota sakâhk, êkotah awa kisêyiniw êh-wîh-apit wâtihkânihk, êkwah pêyak oskinîkiw.","text":"wâtihkêwak êkota sakâhk êkota awa kisêyiniw ê-wî-apit wâtihkânihk êkwa pêyak oskinîkiw","english":"They dug a pit there in the woods, for the old man to stay in, and the one young man.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"21.11","original":"êkwah nîso ôk ôskinîkiwak namôya wîh-apiwak wâtihkânihk, êkwah êh-pâskisokocik ayâhciyiniwah.","text":"êkwa nîso ôki oskinîkiwak namôya wî-apiwak wâtihkânihk êkwa ê-pâskisokocik ayahciyiniwa","english":"The other two young men decided not to stay in the pit when the Blackfoot fired on them.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"21.12","original":"pêyak ômisi isiyîhkâsôw : kiyâhkâkiyowêw isiyihkâsôw; êkwah pêyak pâhpâscês isiyihkâsôw.","text":"pêyak ômisi isiyîhkâsôw kiyâhkakiyôwêw isiyîhkâsôw êkwa pêyak pâhpâscês isiyîhkâsôw","english":"The one's name was Kiyahkakiyowew, the other's Pahpastches.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"21.13","original":"êwakonik nêhiyawak êh-nôtinikêcik êh-nîsicik.","text":"êwakonik nêhiyawak ê-nôtinikêcik ê-nîsicik","english":"Those were the two Cree who fought.","analysis":[{},{},{},{},{},{},{},{},{},{},{}]},{"id":"21.14","original":"nîso wâcikânihk apiwak;","text":"nîso wâtihkânihk apiwak","english":"Two sat in the pit;","analysis":[{},{},{},{},{},{},{},{},{}]},{"id":"21.15","original":"êwakonik êh-pîhtâsocik pâskisikanah, ôki kâ-nôtinikêcik êh-âpacihtâcik, kâh-tasinahkwâwih kâ-isiwêpinamawâcik ôhi kisêyiniwah, kotak êh-otinahk pâskisikan.","text":"êwakonik ê-pîhtâsocik pâskisikana ôki kâ-nôtinikêcik ê-âpacihtâcik kâ-tasinahkwâwi kâ-isiwêpinamawâcik ôhi kisêyiniwa kotak ê-otinahk pâskisikan","english":"they loaded the guns for those who were fighting, the latter tossing the guns, when they had fired them, to the old man, and taking another.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"21.16","original":"êwakonik ôki oskinîkiwak, kîspin êkâh êh-kostikocik iyâhciyiniwah, êyakoni êh-nipahâcik.","text":"êwakonik ôki oskinîkiwak kîspin êkâ ê-kostikocik ayahciyiniwa êwakoni ê-nipahâcik","english":"These young men, whenever a Blackfoot failed to keep at a cautious distance, him they killed.","analysis":[{},{},{},{},{},{},{},{},{},{},{},{},{},{},{},{},{},{},{},{},{}]},{"id":"21.17","original":"ôhô wiyah otêmiwâwah kahkiyaw nipahêyiwah.","text":"ôho wiya otêmiwâwa kahkiyaw nipahêyiwa","english":"But the others killed all their horses.","analysis":[{},{},{},{},{},{},{},{},{},{},{},{},{}]},{"id":"21.18","original":"piyisk mihcêt nipahêyiwah iyâhciyiniwah.","text":"piyisk mihcêt nipahêyiwa ayahciyiniwa","english":"At last they had killed many Blackfoot.","analysis":[{},{},{},{},{},{},{},{},{},{},{}]},{"id":"21.19","original":"piyisk kostikwak.","text":"piyisk kostikwak","english":"The others came to fear them.","analysis":[{},{},{},{},{},{},{}]},{"id":"21.20","original":"kêkâc êh-tipiskâyik, êkoyikohk poyôyiwah ôh iyâhciyiniwah, êh-tapasiyit, êh-sêkihâcik.","text":"kêkâc ê-tipiskâyik êkoyikohk pôyoyiwa ôhi ayahciyiniwa ê-tapasîyit ê-sêkihâcik","english":"Almost at nightfall the Blackfoot quit and ran away; they had frightened them.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"21.21","original":"pêyak pikoh nipahikwak êwakonik ôki.","text":"pêyak piko nipahikwak êwakonik ôki","english":"Only one of these men had been slain.","analysis":[{},{},{},{},{},{},{},{},{},{},{},{},{}]},{"id":"21.22","original":"êkwah ê-kîh-tapasiyit, êkwah êh-wâ-wâpamâcik otêmiwâwah.","text":"êkwa ê-kî-tapasîyit êkwa ê-wâ-wâpamâcik otêmiwâwa","english":"Then when the others had run away and they looked at their horses,","analysis":[{},{},{},{},{},{},{},{},{},{},{},{},{}]},{"id":"21.23","original":"awa kisêyiniw kâ-kîh-miyiht misatimwah, êwako pikoh pimâtisiyiwah, ês êh-kawipitisowit, oskâtiyihk êh-tapakwâtahk pîsâkanâpiy ohci awa misatim.","text":"awa kisêyiniw kâ-kî-miyiht misatimwa êwako piko pimâtisiyiwa êsa ê-kawipitisoyit oskâtiyihk ê-tâpakwâtahk pîsâkanâpiy ohci awa misatim","english":"only the horse which had been given to the old man was alive; it had apparently thrown itself down on the ground by getting its foot snagged in the tether.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{},{}],"footnote":"LB on {êh-tapakwâtahk}:  This word is probably wrongly recorded; the translation is a guess."},{"id":"21.24","original":"êkos îsi otinêw awa kisêyiniw.","text":"êkosi isi otinêw awa kisêyiniw","english":"Thus the old man took it.","analysis":[{},{},{},{},{},{},{},{},{},{},{},{},{}]},{"id":"21.25","original":"êkosi sipwêhtêwak, êh-kîwêcik ôki nêhiyawak.","text":"êkosi sipwêhtêwak ê-kîwêcik ôki nêhiyawak","english":"So the Cree set out for home.","analysis":[{},{},{},{},{},{},{},{},{},{},{},{},{}]},{"id":"21.26","original":"pêyak piko nipahâw nêhiyaw, êh-nêwicik.","text":"pêyak piko nipahâw nêhiyaw ê-nêwicik","english":"Only one of the four Cree was slain.","analysis":[{},{},{},{},{},{},{},{},{},{},{},{},{}]},{"id":"21.27","original":"cikêmâ wiyawâw mihcêt nipahêwak yâhciyiniwah.","text":"cikêmâ wiyawâw mihcêt nipahêwak ayahciyiniwa","english":"But certainly they had slain many of the Blackfoot.","analysis":[{},{},{},{},{},{},{},{},{},{},{},{},{}]},{"id":"21.28","original":"êwakw ôhi k-ôh-poyôcik, ê-sêkihâcik.","text":"êwako ôhi kâ-ôh-pôyocik ê-sêkihâcik","english":"They ceased fighting when they had frightened them off.","analysis":[{},{},{},{},{},{},{},{},{},{},{}]},{"id":"21.29","original":"êkos îsi pimâtisiwak.","text":"êkosi isi pimâtisiwak","english":"So they saved their lives.","analysis":[{},{},{},{},{},{},{},{},{}]},{"id":"21.30","original":"êkosi êh-wâpahk, kapê-tipisk êh-pimohtêcik, êh-wâpahk, êh-otâkosihk, takosinwak wîkiwâhk ôki nêhiyawak.","text":"êkosi ê-wâpahk kapê-tipisk ê-pimohtêcik ê-wâpahk ê-otâkosihk takosinwak wîkiwâhk ôki nêhiyawak","english":"On the next day, after marching all night, in the evening these Cree reached their camp.","analysis":[{},{},{},{},{},{},{},{},{},{},{},{},{},{},{},{},{},{},{},{},{},{},{}]},{"id":"21.31","original":"wiya piko awa kisêyiniw pêyak pêsiwêw ôhi misatimwah.","text":"wiya piko awa kisêyiniw pêyak pêsiwêw ôhi misatimwa","english":"Only the old man brought home his horse.","analysis":[{},{},{},{},{},{},{},{},{},{},{},{},{},{},{},{},{},{},{}]},{"id":"21.32","original":"ôki wiyah oskinîkiwak kahkiyaw nipahêyiwah otêmiwâwah yâhciyiniwa.","text":"ôki wiya oskinîkiwak kahkiyaw nipahêyiwa otêmiwâwa ayahciyiniwa","english":"The young men's horses had all been killed by the Blackfoot.","analysis":[{},{},{},{},{},{},{},{},{},{},{},{},{},{},{},{},{}]}]},{"id":"22","sentences":[{"id":"22.1","original":"êkosi êkoyikohk âcimowin êwakoh.","text":"êkosi êkoyikohk âcimowin êwako","english":"That is the end of this story.","analysis":[{},{},{},{},{},{},{},{},{},{},{}]}]}]}